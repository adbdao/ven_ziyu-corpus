<檔>
<篇>思益梵天所問經尋繹</篇>
<節>思益梵天所問經尋繹</節>

　　　　志大乘品第十
　　<經>【於是等行菩薩白佛言。世尊。何謂菩薩發行大乘。爾時世尊。以偈答言
　　　菩薩不壞色　　發行菩提心　　知色即菩提　　是名行菩提
　　　知色菩提然　　等入於如相　　不壞諸法性　　是名行菩提
　　　不壞諸法性　　則為菩提義　　是菩提義中　　亦無有菩提
　　　正行第一義　　是名行菩提　　愚於陰界入　　而欲求菩提
　　　陰界入即是　　離是無菩提　　若有諸菩薩　　於上中下法
　　　不取亦不捨　　是名行菩提　　若法及非法　　不分別為二
　　　亦不得不二　　是名行菩提　　若二則有為　　非二則無為
　　　離是二邊者　　是名行菩提　　是人過凡夫　　亦不入法位
　　　未得果而聖　　是世間福田　　行於世間法　　處中如蓮華
　　　遵修最上道　　是名行菩提】</經>
　　志大乘者，行無上菩提也。等行菩薩白佛言，何謂菩薩發心行乎大乘？佛以偈
回答之。
　　不壞於色而發菩提心，是行於菩提也。心經云，色即空，空即色。色性空故，
所以不可壞。而覺了空性，即是菩提。故不壞色而發菩提心者，是行菩提。
　　第二偈，知色性空，菩提亦然，以空性即菩提也。一切法等入於如相，平等不
異不別也。同時亦不壞於諸法性，所謂不壞一切法，而達法性空也。如是則名行菩
提。
　　不壞諸法性，則為菩提義。因為諸法性空故不可壞，而此空性即菩提也。既然
空性即菩提，所以菩提義中，亦無有菩提。謂菩提者，假名而已。如是正行於第一
義空，是名行菩提。
　　愚於陰界入，而欲求菩提。愚癡之人，於五陰十八界十二入三科法中，欲求菩
提。卻不知陰界入性空，即此空性，便是菩提也。如果離開陰界入另求菩提，不知
陰界入性空，空不可離。離之求菩提，則欲求反失了。
　　若有諸菩薩，於上中下法，不取亦不捨，是名行菩提。上中下法者，聲聞人所
修的四諦為下法，緣覺人所修的十二因緣法為中法，菩薩修的六度為上法。若菩薩
知一切法性空，於空中無取無捨。故曰於上中下法不取不捨，這便是行菩提了。
　　若法及非法，不分別為二。是言菩提者為第一義，於第一義中，無法及非法，
故曰不分別為二。即此「不二」，亦不可得，如是名行菩提。
　　因為若二則有為，非二則無為。如果分別為二，便是有為。如過執著非二，便
是無為。上文說過有為虛妄不可得，而對有為始立無為，若有為不可得，則無為亦
不立。是知於第一義中，無有為亦無無為。離是二、非二，有為、無為二邊，是名
行菩提也。
　　是人過凡夫，亦不入法位。如是菩薩雖入生死度眾生，卻不染於生死，所以超
過凡夫。法位者，住於無生法性也。菩薩悲願心切，雖證無生而不住法性，捨已得
入生死拔濟一切眾生。所謂菩薩行空而不證，入有而不著也。雖入聖位，而不證聖
果，為世間作良祐福田。雖行於世間法，卻如蓮華一般，處污泥之中而不染，遵於
佛教，修行無上菩提，是言菩薩隨緣不失性也。能如是者，是名行菩提也。
　　<經>【世間所行處　　悉於是中行　　世間所貪著　　於中得解脫
　　　菩薩無所畏　　不沒生死淵　　無憂無疲惓　　而行菩提道
　　　斯人能善知　　法性真實相　　是故不分別　　是法是非法
　　　行於佛道時　　無法可捨離　　亦無法可受　　是名菩提相
　　　一切法無相　　猶若如虛空　　終不作是念　　是相是可相】</經>
　　世間所行處，悉於是中行。世間行處，是憂惱處生死處。菩薩為利益一切眾生
，於世間憂惱處生死處行。雖於憂惱生死處行，卻不被憂惱生死所傷。因為世間人
貪著世間，故被憂惱生死所傷。菩薩行於世間而無所貪著，故於世間得解脫。
　　菩薩無所畏，不沒生死淵。菩薩以無貪著故，故於世間無所畏懼，雖入生死而
不沒於生死。不為世間所染故無憂惱，解脫一切眾生而無有疲惓。如是盡未來際，
無休無息而行菩提道。
　　斯人能善知，法性真實相。如斯之人，能夠善知諸法實性實相。云何是法性實
相呢？諸法性相者，畢竟空寂也。以畢竟空寂故，所以不可分別是法是非法。以畢
竟空，平等不二，究竟清淨故。
　　行於佛道時，無法可捨離，是說於法無取無捨，是名菩提相。
　　一切法無相，猶若如虛空，終不作是念，是相是可相。此言一切法悉皆無相，
無二無分別，猶如虛空一般。所以不可作是相是可相的想法。
　　相與可相，即是著有取相，分別二法。如是則違於性相空寂的道理了。何謂相
可相？譬如生住滅相，可相有為法，生住滅是相，有為法是可相。再如質礙是相，
可相於色。領納是相，可相於受。取相是相，可相於想。造作是相，可相於行。了
別是相，可相於識等等。總之相與可相，皆是著有取相，分別二法也。於畢竟空中
，不應該作如是念是相是可相也。
　　<經>【善知世所行　　遍知方便力　　能充滿一切　　眾生之所願
　　　常住於平等　　護持佛正法　　一切無所念　　是則如來法
　　　若有佛無佛　　是法常住世　　能通達此相　　是名護持法
　　　諸法之實相　　了達知其義　　安住於此中　　而為人演說
　　　行於甚深法　　魔所不能測　　是人於諸法　　無所貪著故
　　　願求諸佛慧　　亦不著願求　　是慧於十方　　求之不可得
　　　諸佛慧無礙　　不著法非法　　若能不著此　　究竟得佛道】</經>
　　善知世所行，遍知方便力。善知世間眾生心心所法，能順其根性欲，廣施方便
而教化之。能令一切眾生之所願求，皆得充滿。眾生所願者，不外離苦得樂也。菩
薩導以佛法，令彼究竟離苦得樂，是為菩薩之菩提行也。
　　常住於平等，護持佛正法。佛正法者，第一義空也。華嚴云，正法性遠離，一
切言語道，一切趣非趣，悉皆寂滅相。護持如實空的正法，所以一切無所念。無所
念者，無分別想也。這樣便是如來的正法。
　　若有佛無佛，是法常住世。不論佛出世或不出世，此第一義空的正法，常住於
世。若人能通達此第一義空相，是名護持正法。
　　諸法之實相，了達知其義。第一義空者，即諸法實相也。如果了達第一義空，
自己安住其中，復為人演說，這便是護持正法。
　　行於甚深法，魔所不能測。若人行於甚深實相，魔所不能測知。因為實相法等
虛空故，所以於中行者，於一切諸法無有貪著。以於諸法無有貪著故，所以諸魔無
能得其便者。
　　願求諸佛慧，亦不著願求。諸佛慧者，無上正等正覺也。何以求佛無上覺，亦
不著願求呢？因為無上覺者，無所著也。佛以無所著慧，遍知一切法。故佛名無所
著正遍知。以無所著故，無分別故，是故此慧等虛空一法界，於十方遍求不可得也
。
　　諸佛慧無礙，不著法非法，若能不著此，究竟得佛道。以佛慧無所著故，不著
法非法故，故能一切無礙。若人能無著無礙，便能究竟無礙了。
　　<經>【其諸樂善人　　布施轉高尊　　捨一切所有　　而心不傾動
　　　諸法不可捨　　亦復不可取　　一切世間法　　根本不可得
　　　能知一切法　　非施非捨相　　是名大施主　　於法無所見
　　　是等諸菩薩　　不計我我所　　是故行施時　　不生貪惜心
　　　諸所有布施　　皆迴向佛道　　布施及菩提　　不住是二相
　　　無作無起戒　　當住於此中　　亦不作是念　　我住是持戒
　　　智者知戒相　　不生亦不作　　是故戒清淨　　猶若如虛空
　　　觀身如鏡像　　言說如響聲　　心則如幻化　　不以戒自高
　　　其心常柔軟　　安處寂滅性　　悉除一切惡　　通達於善法
　　　持戒及毀戒　　不得此二相　　如是見法性　　則持無漏戒
　　　已度忍辱岸　　能忍一切惡　　於諸眾生類　　其心常平等
　　　諸法念念滅　　其性常不住　　於中無罵辱　　亦無有恭敬
　　　若節節解身　　其心終不動　　知心不在內　　亦復不在外
　　　身怨及刀杖　　皆從四大起　　於地水火風　　未曾有傷損
　　　通達於此事　　常行忍辱法　　菩薩行如是　　眾生不能動】</經>
　　菩提行有六，即布施持戒忍辱精進禪定般若。菩薩行此六波羅蜜，是名行於菩
提。故以下偈頌，宣示六波羅蜜行。
　　其諸樂善人，布施轉高尊。俗云樂善好施，故樂善之人必然好施也。經云布施
得大富，故曰布施轉高尊。如是之人，捨諸一切，而心無吝意，故捨一切所有，而
心不傾動。
　　諸法不可捨，亦復不可取。是言一切法空，故無取無捨。以一切法空故，所以
根本不可得也。
　　能知一切法，非施非捨相。因為一切法空不可得故，所以實無施捨之相。若於
法了達其空義，則於法無所見了，如是之人，是名大施主。
　　是等諸菩薩，不計我我所。如是於法無所見的菩薩，便不見有我，亦不生財物
屬我之見。所以行布施時，沒有貪吝之心。
　　諸所有布施，皆迴向佛道。所有布施功德，皆迴向於阿耨多羅三藐三菩提。無
上菩提者，第一義空也。於第一義空中，布施與無上菩提，悉皆無相。故曰布施及
菩提，不住是二相。
　　下文言持戒波羅蜜。
　　無作無起戒，當住於此中。戒者防非止過，戒體有作與無作二種。遇境起防，
名為作戒。湛然常存，無作無起名無作戒體。作戒遇境起作以後便滅，戒體既滅，
不應更起防非止過之功。若戒體起作以後不滅，理應常作。有境亦作，無境亦作，
不應道理。作戒體之所以滅後復能更起作者，以無作戒體之功也。以無作戒體湛然
常存故，戒行始有相續，罪福始能增長。故多論云，初一念戒，俱有二教（作無作
），第二念中，唯有無教（無作）。因為有無作戒體湛然常存，始有相續。作戒體
起已即滅，是不能相續的。以作戒體無相續故，所以罪福皆不得增長。以無作戒體
故，罪福始有增長。是以行事鈔云，論其戒體，唯一無作，約境明相，乃量塵沙。
　　故偈云，無作無起戒，當住於此中。甚至亦不作如是之念，我住是無作戒體而
持戒也。
　　智者知戒相，不生亦不作。戒有戒法戒體戒行戒相。戒法者，出離過非之道也
。戒體者，出生眾行之本也。戒行者，方便修成，順本受體也。戒相者有三事，一
明所犯境，二明成犯相，三明開緣不犯。由戒法成戒體，因戒體成戒行，而行必據
相。是知戒相者，戒法之相也，戒體之相也，戒行之相也。佛因眾生虛妄起業而制
戒，若依第一義，則戒相不生不作，畢竟清淨，猶如虛空也。
　　觀身如鏡像，言說如響聲，心則如幻化。此言身口意三業皆如幻也。所以不應
以持戒自高陵人。應其心常柔軟，柔和而能安處寂滅性中不起造作。悉除一切惡，
通達於善法，言遮惡行善也。乃至對於自己持戒而不高，對於毀戒之人亦不慢。因
為於諸法實性中，持毀二相不可得也。若能如是見法性空寂，則持無漏戒矣。
　　已度忍辱岸，能忍一切惡以下，言忍辱波羅蜜也。能忍辱者，於諸眾生之類，
其心常慈悲平等，無有猝暴瞋恚之行。
　　諸法念念滅，其性常不住，是言諸法性空也。於性空中無有罵辱，亦無恭敬，
所以菩薩常以平等心處世也。
　　若節節解身，其心終不動。是言臨境隨緣，菩薩之心始終安和也。何故其心不
動？以其心無所住也，心不住內，亦不住外，故其心終不動也。昔歌利王割截佛之
身體，佛終不為其所動也。
　　身怨及刀杖，皆從四大起。怨賊刀杖加身，應念四大皆空，無有能害之人，無
有被害之我。於四大空性，無有傷損也。若能通達於此事，常行忍辱法，則眾生終
不能動菩薩之道心也。
　　<經>【勇猛勤精進　　堅住於大乘　　是人於身心　　而無所依止
　　　雖知生死本　　其際不可得　　為諸眾生故　　莊嚴大誓願
　　　法無決定生　　何許有滅相　　本際不可得　　為顛倒故說
　　　法性不可議　　常住於世間　　若能知如是　　不生亦不滅
　　　菩薩念眾生　　不解是法相　　為之勤精進　　令得離顛倒
　　　諸佛常不得　　眾生決定相　　而彼弘本願　　當觀精進力
　　　思惟一切法　　知皆如幻化　　不得堅牢相　　觀之如虛空
　　　從虛妄分別　　貪著生苦惱　　為斯開法門　　令得入涅槃
　　　為彼行精進　　而不壞於法　　離法非法故　　常行真精進
　　　是等行遠離　　了達無諍定　　獨處無憒鬧　　常畏於生死
　　　樂住於閑居　　猶如犀一角　　遊戲諸禪定　　明達諸神通
　　　心常住平等　　處空閑聚落　　威儀無變異　　恒樂於禪定
　　　信解常定法　　及寂滅無漏　　其心得解脫　　故說常定者
　　　自住平等法　　以此導眾生　　不違平等行　　故說常定者
　　　志念常堅固　　不忘菩提心　　亦能化眾生　　故說常定者
　　　常念於諸佛　　真實法性身　　遠離色身相　　故說常定者
　　　常修念於法　　如諸法實相　　亦無有憶念　　故說常定者
　　　常修念於僧　　僧即是無為　　離數及非數　　常入如是者
　　　悉見十方佛　　一切眾生類　　而於眼色中　　終不生二相
　　　諸佛所說法　　一切能聽受　　而於耳聲中　　亦不生二相
　　　能於一心中　　知諸眾生心　　自心及彼心　　此二不分別
　　　憶念過去世　　如恒河沙劫　　是先及是後　　亦復不分別
　　　能至無量土　　現諸神通力　　而於身心中　　無有疲倦想】</經>
　　勇猛勤精進，堅住於大乘，是講精進波羅蜜。大乘之精進是精進於不可得，精
進於心無所住，故大乘精進是無精進無不精進的。所以說是人於身心，而無所依止
。因為精進有身精進與心精進。而大乘人知身心者五陰也，五陰皆空，故是人於身
心，而無所依止。
　　雖知生死本，其際不可得。無明為生死之本，無明虛妄無有實體，故曰其際不
可得。雖然無明虛妄，但眾生以虛妄墮入生死，菩薩悲愍而興度化。莊嚴大誓願，
眾生無邊誓願度，煩惱無盡誓願斷，法門無量誓願學，佛道無上誓願成也。菩薩如
是莊嚴宏誓大願。
　　法無決定生，何許有滅相。法既無生，當無有滅。無生無滅，故本際不可得。
菩薩為度顛倒眾生故，以無緣心說無相法。
　　法性不可議，常住於世間。法性空寂，故絕思廢議。虛空性常遍，故常住於世
間。若能知諸法空寂之性，則知一切法本來不生不滅了。
　　菩薩念眾生，不解是法相。法實不生不滅，然眾生不解諸法無生。菩薩愍念為
之度化，為眾生故，精進不息。菩薩為度眾生，無量劫來無有休息。欲令迷惑眾生
，得離顛倒。
　　諸佛常不得，眾生決定相。佛證阿耨多羅三藐三菩提，無上菩提者，即知諸法
悉無自性無決定相也。故經云，若有定法，即非阿耨多羅三藐三菩提。所以諸佛不
得眾生決定相。菩薩雖不得眾生決定相，然不捨本願，精進不息。
　　思惟一切法，知皆如幻化，不得堅牢相，觀之如虛空。以諸法幻化非堅，等同
虛空，所以法無決定相也。
　　從虛妄分別，貪著生苦惱，為斯開法門，令得入涅槃。本來諸法等虛空，眾生
虛妄分別於虛空，因貪著而生苦惱。為了度眾生故，是以開法門，令彼出生死入涅
槃。
　　為彼行精進，而不壞於法。菩薩為一切眾生，精進於無所得，然亦不壞世間法
。如此不住法，不住非法，常行於真精進。
　　以下宣說禪定。菩薩以無所得為方便行於精進，是以遠離憒鬧，了達無諍定。
云何了達無諍定？以無我相無人相無眾生相無壽命相故。遠離憒鬧，居閑靜處，為
了生死故。
　　樂住於閑居猶如犀一角。菩薩樂住閑靜處，閑靜者，外無憒鬧，內離欲蓋曰閑
靜也。閑靜處即阿蘭若也，阿蘭若者，山林間也。上品阿蘭若者露地坐，中品阿蘭
若者樹下坐，下品阿蘭若者石室坐。如是名曰閑居。猶如犀一角，示獨居也。遊戲
者出入自在也，於禪定出入自在，曰遊戲諸禪定。禪定可以發通，故曰明達諸神通
。
　　心常住平等，處空閑聚落。心平等則不為境動，是明其定也。空閑者遠離憒鬧
也，聚落者村落也。聖者遠離憒鬧而居，託聚落以乞食，故曰處空閑聚落。威儀者
有四，即行住坐臥。無變異，無更改也，以恒樂於禪定故。
　　信解常定法，及寂滅無漏。常定法，言滅盡定也，以下佛自作次第深入的解說
。寂滅言入涅槃，生於三界曰漏，無漏即出三界也。其心得解脫，是斷煩惱障，破
見思惑。若能如是，故說常定者。
　　自住平等法，以此導眾生。上文所說是小乘境界，次明大乘行。自己已住平等
法獲得解脫，更能以此化導眾生。化導一切眾生，而能不違平等之行。言方便度眾
生，而不失於定也。以如是故說常定者。
　　志念常堅固，不忘菩提心。菩薩度生的志念堅固不移，不忘失拔濟眾生菩提之
心，能化度一切眾生。此乃更進一步，說諸大菩薩非但能自度度人，且盡未來際不
失菩提之心。故說常定者，是之謂常定也。
　　常念於諸佛，真實法性身。言念佛法身，佛法身者，不可見不可聞，不可執捉
，不生不滅非有非無，常住遍在，橫遍豎窮。如此念佛法身，念即無念，無念即念
。遠離色身，色身者有生有滅，無常敗壞之法，故應遠離。如是念佛法身，故說常
定者。
　　常修念於法，如諸法實相。此言念法，念法應念諸法實相。諸法實相，無相之
法也。念實相之念，無念之心也。以無念之心，念無相之法，故無有憶念。以如是
之故，故說常定者。
　　常修念於僧，僧即是無為。僧者僧伽也，和合眾也。無為即心無所住，心無所
住故離三毒無欲蓋，是故名和合眾。以心無所住故，是故離諸心所及非心所。常入
如是念三寶者，便能見十方佛。如是見佛見法見僧之人，便能等視一切眾生之類。
於眼於色，終不生二相。
　　於諸佛所說之法，悉能聽受。然於耳於聲，亦不生二相。能於一心中，知諸眾
生心。因為萬法一心，若於一心中修，則知一切眾生心。自心他心，無有分別。
　　乃至能憶念過去世恒沙劫事，但是亦無分別先後之想。如是菩薩，具大神通，
能至無量佛土示現度化眾生，而其身心無有疲倦想也。
　　<經>【分別知諸法　　樂說辯無量　　於無央數劫　　開示法性相
　　　智慧度彼岸　　善解陰界入　　常為眾生說　　無取無戲論
　　　善知因緣法　　遠離二邊相　　知是煩惱因　　亦知是淨因
　　　信解因緣法　　則無諸邪見　　法皆屬因緣　　無有定根本
　　　我見與佛見　　空見生死見　　涅槃之見等　　皆無是諸見
　　　無量智慧光　　知諸法實相　　無闇無障礙　　是行菩提道】</經>
　　無央數劫，即阿僧祇劫也。於無央數劫，分別開示諸法性相，其樂說辯才猶無
有盡也。此是讚般若波羅蜜，智慧辯才無盡也。
　　智慧度彼岸，善解陰界入。智慧度彼岸者，即般若波羅蜜也。善解五陰十八界
十二入皆空也。以三科皆空故，所以為眾生演說此法，能不取於相，能無虛妄不實
之戲論。
　　善知因緣法，遠離二邊相。善知因緣法略說有三重。第一重，因緣生法即是空
也。所謂若法因緣生，此法性實空，若此法不空，不從因緣有。第二重知因緣生法
是假，因為因緣生法，空無性故。第三重知因緣生法即中道義，以一法界故。所以
說遠離二邊相。迷此一真法界則生煩惱，覺此一真法界，則證清淨。所以說知是煩
惱因，亦知是淨因。若如是知如是說者，名善知因緣法。
　　信解因緣法，則無諸邪見。以因緣法，體即中道離乎二邊故。既然法屬因緣，
故無有決定的根本。以無上菩提無有決定也，無上菩提者，亦名中道義。
　　以法無決定故，故空見生死見，涅槃之見等，皆無是諸見。以法無決定，故凡
所有見，皆是虛妄。
　　無量智慧光，知諸法實相，無闇無障礙，是行菩提道。無量者空寂義，此空寂
義即實相。無闇無障礙是無二無分別也，諸法實相悉無分別。若能如是行者，是則
行菩提道矣。
　　 <經>【是乘名大乘　　不可思議乘　　悉容受眾生　　猶不盡其量
　　　一切諸乘中　　是乘為第一　　如是大乘者　　能出生餘乘
　　　餘乘有限量　　不能受一切　　唯此無上乘　　能悉受眾生
　　　若行此無量　　虛空之大乘　　於一切眾生　　無有慳心
　　　虛空無有量　　亦無有形色　　大乘亦如是　　無量無障礙
　　　若一切眾生　　乘於此大乘　　當觀是乘相　　寬博多所容
　　　無量無數劫　　說大乘功德　　及乘此乘者　　不可得窮盡
　　　若人聞是經　　乃至持一偈　　永脫於諸難　　得到安隱處
　　　敬念此經者　　捨是身已後　　終不墮惡道　　常生天人中
　　　於後惡世時　　若得聞是經　　我皆與授記　　究竟成佛道
　　　若住此經者　　佛法在是人　　是人在佛法　　亦能轉法輪
　　　若人持是經　　能轉無量劫　　生死諸往來　　得近於佛道
　　　若能持是經　　精進大智慧　　是名極勇猛　　能破魔軍眾
　　　我於燃燈佛　　住忍得受記　　若有樂是經　　我授記亦然
　　　若人於佛後　　能解說是經　　佛雖不在世　　為能作佛事
　　　佛說是偈時。五千天子皆發阿耨多羅三藐三菩提心。二千菩薩得無生法
　　　忍。十千比丘不受諸法漏盡心得解脫。三萬二千人遠塵離垢。於諸法中
　　　得法眼淨。】</經>
　　乘者運載義，聲聞緣覺二乘，可運載行人至有餘涅槃。菩薩乘可運載行人至無
上佛果，故曰大乘。不可思議乘，言大乘者不可心思口議，眾生心思口議，多屬凡
夫情見，偏局而小。不似大乘者猶如大地，能出生一切草木。今此大乘能出一切乘
，一切諸乘皆為大乘所攝，故大乘又名一乘，亦名無上乘。
　　餘乘有限量，不能受一切。大乘者周遍圓融不可思議，能攝受一切眾生。其餘
人天聲聞緣覺諸乘，偏狹拘局，不能攝受一切眾生。此無上乘周遍圓融，乃至不簡
別六道，於一切眾生，悉能攝受。
　　若行此無量，虛空之大乘。若行此不可限量等同虛空的大乘，則於一切眾生，
無有慳吝心。此言若行此大乘，即是行於菩提。何以故？布施波羅蜜清淨故。
　　虛空無有量，亦無有形色，大乘亦如是，無量無障礙。如此大乘等同虛空，本
無障礙煩惱，障礙煩惱，皆屬妄念而生。行人若能深體此義，便不會妄自起心動念
了。是則戒波羅蜜清淨也。
　　若一切眾生，乘於此大乘，當觀是乘相，寬博多所容。大乘者，實相也，中道
第一義空也。一切眾生乘於大乘，則無我相無人相無眾生相無壽者相。是以能廣大
寬博多所容受。是顯忍辱波羅蜜清淨。忍辱清淨者，於第一義空中，無能忍之我，
無所忍之人，亦無忍法，諸法畢竟清淨。以如是故，多所容受。
　　無量無數劫一偈，是顯精進波羅蜜清淨。以精進力於無量無數劫宣揚大乘功德
，無有窮盡無有疲倦。宣揚大乘功德者，讚歎佛道也。
　　若人聞是經，乃至持一偈。若人聞說是經乃至一偈，若能精進修持，便能離難
得樂。安隱處即安樂處也，意即涅槃也。
　　敬念此經者，捨是身以後。若念此大乘經者，便能生天受樂不墮惡道。若生五
濁惡世之中，如聞持是經，我能與授無上菩提之記。何以說「聞持」？以聞而不持
，不得謂聞也。
　　若住此經者，如果有人安忍住持此大乘經者，便是住持佛法，故曰佛法在是人
，是人在佛法。不但如此，甚而言之能轉法輪度眾生也。
　　若人持是經，能轉無量劫，生死諸往來，得近於佛道。是言若人修持是大乘經
，便能轉無量劫的生死而得近佛道。得近於佛道者，是得近安隱涅槃也。
　　若能持是經，精進大智慧。大智慧者，於因名般若，於果則為一切種智。若人
精進一切種智，是名極勇猛精進。如是之人，能破一切魔軍。
　　我於燃燈佛，住忍得受記。住忍者，住無生忍也。而此經所顯，即無生忍也。
故曰若有樂是經者，我於彼授記，亦與燃燈佛與我授記一樣。
　　若人於佛後，能解說是經，佛雖不在世，為能作佛事。若有人於我滅後，能解
釋演說此大乘經典。我雖取滅不在世間，而此人猶能作佛事也。
　　作佛事者，度眾生也。小乘法不能空二我，斷二障，了二死，不能令眾生得無
上菩提證究竟涅槃，不名作佛事。今此大乘，能使眾生空二我，斷二障，了二死，
親證無上菩提，證入究竟涅槃。故獨讚此大乘經典，為能作佛事也。
　　佛說是偈時，五千天子皆發阿耨多羅三藐三菩提心。發無上菩提心者，發大乘
心也，發佛乘心也。此心一發，永不退轉。二千菩薩得無生忍。十千比丘不受諸法
漏盡心得解脫，證四果也。三萬二千人遠塵離垢，於諸法中得法眼淨，見道也，證
初果也。此明聞偈大眾，得受利益也。
</檔>
