<檔>
<篇>思益梵天所問經尋繹</篇>
<節>思益梵天所問經尋繹</節>

　　　　稱歎品第十二
　　<經>【爾時釋梵四天王俱在會中。即以天花散於佛上而作是言。世尊。若善男
　　　子善女人。聞文殊師利說是法。有信解者當知是人能破魔怨。所以者何
　　　。文殊師利今所說法。能破一切邪見妄想。世尊。若善男子善女人。聞
　　　是法不驚不怖。當知是人不從小功德來。若是經所在之處。當知此處則
　　　為諸佛擁護受用。若聞是經處。當知此處轉於法輪。是經在所住處。聚
　　　落村邑山林曠野。塔寺僧坊經行之處。諸魔外道貪著之人不能侵嬈。世
　　　尊。若人多供養過去諸佛。乃能得聞如是經典。世尊。我等於此經中得
　　　智慧光明。而不能得報佛及文殊師利思益梵天之恩。世尊。我等所從聞
　　　經。於是法師生世尊想。我等常當隨侍說是經者。此善男子常為諸天之
　　　所擁護。若人書寫是經讀誦解說時。無量諸天為聽法故來至其所。】</經>
　　釋梵四天王，釋是忉利天眾，表欲界天，梵表色界天，四天王表欲界第一層天
眾。是諸天眾散華供養於佛言，世尊！若善男子善女人，聞文殊說是法而能信解者
，是人能破魔怨。為甚麼呢？因為文殊師利今所說法，能破一切邪見妄想故。
　　天眾繼而讚歎功德言，若善男子善女人，聞法深信不疑，不驚不怖者，是人不
從小功德來。如餘經說言不從一佛二佛三四五佛而種善根，從無量佛所種諸善根也
。
　　若是經所在之處，此處則為諸佛擁護受用。如果能聽是經之處，此處即是轉法
輪。轉法輪者，即是能滅眾生煩惱，能度眾生也。是經住止之處，無論聚落村邑山
林曠野，塔寺僧坊乃至經行之處，諸魔外道，貪著違道之人，均不能侵犯擾亂。世
尊！若人供養過去無量諸佛，始能聞此經典也。
　　世尊！我等現在於此經中得到智慧光明，但是不能報答佛恩，及文殊師利思益
梵天之恩。於未來世，我等於法師處得聞是經，當於彼法師生世尊想。我等常當隨
侍說是經者，擁護說是經的善男子。我們擁護說是經的法師，藉以報答佛恩也。如
果有人書寫是經，乃至讀誦解說時，我等無量諸天，為聽法故，來至其所而擁護之
。
</檔>
