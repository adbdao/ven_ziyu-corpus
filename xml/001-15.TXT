<檔>
<篇>思益梵天所問經尋繹</篇>
<節>思益梵天所問經尋繹</節>

　　　　詠德品第十三
　　<經>【爾時世尊讚釋梵四天王等大眾言。善哉善哉。如汝所說。若三千大千世
　　　界滿中珍寶以為一分。聞是經者所得功德以為一分。福勝於彼。置是三
　　　千大千世界。若恒河沙等十方世界滿中珍寶。聞是經者所得功德。復勝
　　　於彼。諸善男子。若欲得功德者當聽是經。欲得身色端正。欲得財富。
　　　欲得眷屬。欲得自在。欲得具足天樂人樂。欲得名稱。欲得多聞憶念堅
　　　固正行威儀戒定智慧解達經書。欲得善知識。欲得三明六通。欲得一切
　　　善法。欲得阿耨多羅三藐三菩提。欲得與一切眾生樂具。欲得涅槃者。
　　　當聽是經受持讀誦如法修行廣為人說。諸善男子。若行是經者。我不見
　　　其人不得如此具足快樂。】</經>
　　爾時世尊讚釋梵四天王等大眾言，如汝所說。若三千大千世界滿中珍寶為一分
，聞是經者所得功德為一分。此兩分比較起來，聞是經功德，福勝於彼。慢說三千
大千世界為一個佛世界，不及聞經功德殊勝。縱然恒河沙等十方世界滿中珍寶，亦
不及聞是經功德為勝。
　　諸善男子！若欲得功德者當聽是經，欲得色身端嚴者當聽是經，欲得財富，欲
得眷屬，欲得自在，欲得具足天樂人樂，欲得大名稱普聞十方，欲得多聞憶念堅固
正行威儀戒定慧，了解通達經書，欲得善知識，欲得三明六通，欲得一切善法，欲
得阿耨多羅三藐三菩提，欲得與一切眾生樂具，乃至欲得涅槃者，當聽聞是經，受
持讀誦如法修行廣為人說。
　　三明者，宿命明，天眼明，漏盡明。六通者宿命通，天眼通，天耳通，他心通
，神足通，漏盡通。
　　欲得與一切眾生樂具者，菩薩欲布施與一切眾生，故修福報。得一切諸財樂具
後，始能布施一切眾生。
　　聽聞是經受持讀誦如法修行是自利，廣為人說是利他。自利利他，始得功德圓
滿。
　　諸善男子，若人受持奉行是經者，是人定得如此具足快樂也。
　　<經>【諸善男子。我今語汝。若人所從聞是經處。若和尚。若阿闍梨。我不見
　　　世間供養之具。能報其恩。是法出於世間。世間供養所不能報。是法度
　　　於世間。世間財物所不能報。是法無染。染污之物所不能報。諸善男子
　　　。是法餘無能報。惟有一事如說修行。若人於此法中能如說行者。是名
　　　能報師恩。亦為恭敬於師淨畢報恩。是名不空食人信施。是名順如來語
　　　順如來教。是名越渡諸流。是名過諸險道。是名建立勝幢。是名能破敵
　　　陣。是名師子之王。無所畏故。是名象王心。柔軟故。是名牛王。外道
　　　論師無能壞故。是名醫王。能療一切眾生病故。是名無所驚怖。能說甚
　　　深法故。是名能具足捨。捨諸煩惱故。是名持清淨戒。究盡善法故。是
　　　名得大忍辱。離我我所故。是名大精進力。於無量劫心無倦故。是名具
　　　足禪定。常念繫心住一處故。是名有大智慧。善解言說諸章句故。是名
　　　有大威德。以無量福莊嚴身相故。是名有大威德。能蔽日月諸光明故。
　　　是名大力。持佛十力故。是名大雲。能震法雷故。是名大雨。能滅煩惱
　　　塵故。是名為舍。至涅槃故。是名大救。救生死畏故。是名燈明。離無
　　　明闇故。是名歸趣。魔所怖者之所依故。是名眾生究竟之道。是名得位
　　　。坐道場故。是名已得法眼。是名見諸法如。是名知空法相。是名安住
　　　大悲。是名安立大慈。是名不捨一切眾生。是名背於小乘。是名向於大
　　　乘。是名除捨顛倒。是名至於平等。是名入於法位。是名安住道場。是
　　　名破壞諸魔。是名轉於法輪。諸善男子。我若一劫若減一劫。稱揚讚歎
　　　說是如說修行功德。不可窮盡。如來之辯亦不可盡。】</經>
　　若人聽聞是經之處，無論是和尚，或阿闍黎。和尚譯曰師。鳩摩羅什翻譯為「
力生」，言依師則弟子之道力得生也。阿闍黎譯為教授師，軌範師。可矯正弟子之
行為，可為弟子軌則師範也。
　　佛言我不見世間供養能報其恩。因為是法出過於世間，所以世間供養所不能報
。是法能度於世間，所以世間財物所不能報。是法無染，染污之物所不能報。染污
之物者，指世間之物言也。
　　諸善男子！是法唯有一事能報，即如說修行也。若人於此法中能如說修行，是
名報和尚阿闍黎恩。亦為恭敬於師，畢竟報恩。同時是名不空食人信施，信施者信
眾之施物也。不空食信施者，堪受供養也。
　　若如說修行，其功德無量。其餘例如，是名順如來語，順如來教。信受佛語，
依教奉行也。
　　是名越諸流，是名過諸險道。諸流者，生死流也。險道有二，一者分段生死險
道，二者變易生死險道。若如說修行，便能過分段生死變易生死險道。
　　是名建立勝幢，以佛法導眾生也。是名能破敵陣，破一切怨賊也。初始能破一
切煩惱，終能空五陰業報身，而證得法身。
　　是名師子王，無所畏故。是名象王，心柔軟故。是名牛王，外道論師無能壞故
。是名醫王，能療一切眾生病故。象王者具大威德，能威服一切。心柔軟則過非永
盡。牛王者，能屈伏一切外道也。醫王者，能度一切眾生。
　　是名無所驚怖，盡法實相也。自是名具足捨，至是名大雲能震法雷。是明諸波
羅蜜也。
　　是名大雨以下易明。是名眾生究竟之道，眾生成就無上佛道，始為究竟。以不
隨生死輪迴故。
　　是名得位，得佛果也。佛應等正覺，於菩提樹下，金剛座上，是名道場。
　　是名得法眼，見一切法真實如也。是名知第一義空，是名安住大慈大悲不捨度
脫一切眾生。如此是名背於小乘向於大乘。是名除捨顛倒，除捨凡夫四倒二乘四倒
也。
　　是名至於平等、入於法位、安住道場、破壞諸魔，至是可成無上菩提矣。既證
無上菩提，於是是名轉於法輪，普施眾生也。
　　諸善男子！此僅略宣其義，如果廣說，若一劫若減一劫，稱揚讚歎如說修行的
功德，不可窮盡也。善男子！須知如來智慧辯才，亦復不可窮盡也。
</檔>
