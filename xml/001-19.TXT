<檔>
<篇>思益梵天所問經尋繹</篇>
<節>思益梵天所問經尋繹</節>

　　　　諸天歎品第十七
　　<經>【爾時文殊師利白佛言。惟願世尊。護念是法。於當來世後五百歲廣宣流
　　　布。此閻浮提令得久住。又令大莊嚴善男子善女人咸得聞之。設魔事種
　　　種起而能不隨魔。若魔民亦不得便。以受持是經故。終不退失阿耨多羅
　　　三藐三菩提。爾時佛告文殊師利。如是如是。汝今善聽。欲令此經久住
　　　故。當為汝說。召諸天龍夜叉乾闥婆鳩槃茶等術。若法師誦持此。
　　　則能致諸天龍夜叉乾闥婆阿修羅迦樓羅。緊那羅摩羅伽等常隨護之。
　　　是法師若行道路。若失道時。若在聚落。若在空閑。若在僧房。若在宴
　　　室。若經行處。若在眾會。是諸神等。常當隨侍護益其樂說辯才。又
　　　復為作堅固憶念慧力因緣。無有怨賊得其便者。使是法師行立坐臥一心
　　　安詳。】</經>
　　爾時文殊師利菩薩請佛護念是經，俾於末法時期廣宣流通。於是佛以神咒加持
。
　　後五百歲者，末法時期也。請護念令於末法時期，流布閻浮提。再者令行大莊
嚴善男子善女人皆得聞之。因為此經甚深，鈍根淺智眾生，不解義理聞如未聞。所
以文殊師利請佛護念，令大莊嚴眾生皆得聞之，能獲受用。
　　得聞是經善男子善女人，假使魔興種種事，彼聞經受持之善男子善女人，能夠
不隨魔轉，彼魔民等，亦不得便。是等善男子善女人，終不退失無上菩提。
　　佛告文殊師利，如是如是。佛聽許也，隨喜文殊師利所請。汝今善聽，欲令此
經久住故，我今說召諸天龍夜叉乾闥婆阿修羅迦樓羅緊那羅摩羅伽等咒術。受持
此經法師，若能誦持此咒，即能召致天龍八部，常隨護也。此法師無論在行道路，
或失道時，在聚落，在空閑，在僧房，在靜室，在經行處，或在眾會中。如是諸神
等，常當隨侍衛護於左右，增益其樂說辯才。
　　同時可為法師，作堅固憶念而不忘失，慧力靈解之因緣。并且一切怨賊，不能
得其便。令是法師行立坐臥，一心安詳。
　　<經>【文殊師利。何等為術章句
　　　頭隸　一、頭頭隸　二、摩隸　三、遮隸　四、麑隸　五、梯隸緹隸
　　　六、彌隸　七、樓　八、樓　九、樓　十、堙婆隸　十一、韋多
　　　隸　十二、麴丘隸　十三、阿那禰　十四、伽帝　十五、摩醯履　十六
　　　、摩那從　十七、摩禰　十八、婆乾地薩波樓帝　十九、羅婆婆伽帝
　　　二十、辛頭隸　二十一、南無佛馱遮黎帝隸　二十二、南無達摩涅伽陀
　　　禰　二十三、南無僧伽和醯陀和醯陀　二十四、毘婆扇陀禰　二十五、
　　　薩婆波波禰麑帝隸彌浮提履　二十六、薩遮涅提舍梵嵐摩波舍多予利師
　　　鞞波舍多阿哆羅提佗　提薩婆浮多伽羅呵　南無佛馱悉纏曼哆邏
　　　一切眾生中慈說聖諦。梵天所讚歎。諸賢聖所讚歎。此中住召一切諸神
　　　。南無諸佛。當成就是術。
　　　文殊師利。是為術章句。若菩薩摩訶薩欲行此經者。當誦持是術章
　　　句。應一心行不調戲不散亂。動進止悉令淨潔。不畜餘食少欲知足。
　　　獨處遠離不樂憒鬧。身心遠離常樂慈悲以法喜樂。安住實語不欺誑人。
　　　貴於坐禪樂欲說法。行於正念常離邪念。常樂頭陀細行之法。於得不得
　　　無有憂喜。趣向涅槃畏厭生死。等心憎愛離別異相。不身命及一切物
　　　。無有貪惜。威儀成就常樂持戒。忍辱調柔惡言能忍。顏色和悅無惡姿
　　　容。先意問訊除去憍慢。同心歡樂。】</經>
　　世尊說如是咒術章句已，語文殊師利言，若菩薩欲依此經修行者，當誦持是咒
術章句。并應一心不亂，不輕浮調戲，舉止淨潔。不儲蓄餘食，少欲知足，故古德
云，節身儉口，不生奢泰，聞說少欲，甚樂修行也。
　　獨處者無偶也，遠離憒鬧。身心遠離過非，樂行慈悲，以法為樂。安住實語，
不欺誑人。坐禪以自利，說法以利人。行於正念而無邪念，樂頭陀行。於得無喜，
於失無憂。志向涅槃安隱，畏厭生死惡業。對於憎愛怨親，以平等心處之。縱愛親
離別，不生於苦惱。為於眾生行布施故，不惜身命財物。威儀與持戒，合稱曰律儀
。菩薩皆樂成就。忍辱柔和，乃至顏色和悅無惡姿容。先意問訊，除去憍慢。先意
問訊者，欲問訊時，先承彼意也，期無牴觸也。八慢中憍慢最惡，於父母師長不敬
，謂之憍慢。同心歡喜者，與眾和合也。
　　<經>【文殊師利。此諸法師住如是法誦是術。即於現世得十種力。何等為十
　　　。得念力不忘失故。得慧力善擇法故。得行力隨經意故。得堅固力行生
　　　死故。得慚愧力護彼我故。得多聞力具足慧故。得陀羅尼力一切聞能持
　　　故。得樂說辯力諸佛護念故。得深法力具五通故。得無生忍力速得具足
　　　薩婆若故。文殊師利。若法師能住是行誦持術。現世得是十力。佛說
　　　是術力時。四天王驚怖毛。與無量鬼神眷屬圍遶。前詣佛所頭面禮
　　　足。白佛言。世尊。我是四天王。得須陀洹道順佛教者。我等各當率諸
　　　親屬營從人民護法師。若善男子善女人護念法者。能持如是等經讀誦
　　　解說。我等四天王常往護。是人所在之處。若城邑聚落。若空閑靜處
　　　。若在家若出家。我等及眷屬常當隨侍供給。令心安隱無有厭倦。亦使
　　　一切無能嬈者。世尊。又是經所在之處面五十里。若天天子。若龍龍子
　　　。若夜叉夜叉子。若鳩槃茶鳩槃茶子等。不能得便。】</經>
　　文殊師利！此諸法師，住如是法，誦如是咒，現世能得十種力。
　　一念力，於法不忘失故。二慧力，能簡擇法故。三行力，能依教奉行故。四堅
固力，能入生死度眾生，雖行於生死，而不染乎生死故。五慚愧力，能律己無犯，
不令他生譏嫌也。六多聞力，具足慧故。若多聞而不取著於相，則為智慧之本。故
自在王菩薩經云，慧以多聞為本。七得陀羅尼力，於善不善法，能聞持不忘故。八
樂說辯力，諸佛護念故。菩薩得樂說辯才，皆由佛護念故。九深法力，具五神通故
。十無生忍力，能速具足薩婆若成就佛道故。
　　文殊師利！能住是行，誦持咒術，現世即得這十種力。佛說此咒術力時，四天
王驚怖毛豎。東南西北四天王，各護一天下，稱護世四天王。分別管領鬼神等，故
與無量鬼神眷屬圍繞。頭面禮佛言，我是四天王，得須陀洹道，是遵順佛教的。我
等各與眷屬，衛護持經法師。若有人護念法者，於此經能受持讀誦解說，我等常往
衛護。是人所在之處，我等及眷屬，常當隨侍供給所需。令彼心安隱，無有厭倦。
亦使一切眾生，無能嬈亂者。
　　世尊！此經所在之處，各方面五十里內，若天天子，龍龍子，夜叉夜叉子，鳩
槃茶鳩槃茶子等，皆不能得便嬈亂如是善男子善女人也。
　　<經>【爾時毘樓勒迦護世天王。即說偈言
　　　我所有眷屬　　親戚及人民　　皆當共護　　供養是法師】</經>
　　毘樓勒迦天王說偈言，我所有眷屬，皆當衛護供養是法師也。
　　<經>【爾時毘樓婆叉天王。即說偈言
　　　我是法王子　　從法而化生　　求菩提佛子　　我皆當供給
　　　爾時犍馱羅吒天王。即說偈言
　　　若有諸法師　　能持如是經　　我常當護　　周遍於十方
　　　爾時毘賒婆那天王。即說偈言
　　　是人發道心　　所應受供養　　一切諸眾生　　無能辦之者】</經>
　　云何四天王言，我是法王子呢？以彼等證須陀洹故。須陀洹係初果見道聖人。
初果道有大乘小乘之別，大乘見道，見中道法性。小乘見道，僅見無漏道而已。今
四天王見道係大乘人，故自稱法王子。求菩提佛子，稱持經人也。
　　是人發道心，發道心者，發無上菩提心也，即持經之人也。是人應受無上供養
，為一切眾生所不能辦者也。
　　<經>【爾時毘賒婆那天王子。名曰善寶。持七寶蓋奉上如來。即說偈言
　　　世尊我今當　　受持如是經　　亦為他人說　　我有如是心
　　　世尊知我心　　及先世所行　　從初所發意　　至誠求佛道
　　　世尊無見頂　　今奉此妙蓋　　願我得如是　　無見之頂相
　　　我以愛敬心　　瞻仰於世尊　　願成清淨眼　　得見彌勒佛
　　　度智慧世尊　　即時以偈答　　汝於此命終　　即生兜術天
　　　從兜術下生　　得見彌勒佛　　二萬歲供養　　爾乃行出家
　　　得出家已　　淨修於梵行　　賢劫中諸佛　　一切悉得見
　　　亦得供養之　　於彼修梵行　　過六十億劫　　汝當得成佛
　　　號名為寶蓋　　國土甚嚴淨　　唯有菩薩僧　　為講說妙法
　　　壽命盡一劫　　若滅度已後　　正法住半劫　　利益諸眾生】</經>
　　毘賒婆那天王子，名善寶者，持七寶蓋上佛。
　　世尊我今當，受持如是經，亦為他人說，我有如是心。若自受持，其心不廣，
亦為他人說，善心乃廣。修大乘者，自須如是。今我有如是之心，佛自知也。
　　世尊知我心，及先世所行。世尊對於我現在之心既已明知，我先世所行世尊亦
知。乃至從初發心已來，皆為求無上佛道也。
　　世尊無見頂，用以稱佛也。無見頂相，是佛三十二相之一。
　　我以愛敬心，瞻仰於世尊。以此瞻仰世尊的功德，得清淨法眼，得見彌勒佛也
。
　　度智慧世尊，即時以偈<答>答。</答>世尊即時以偈回答天王子曰，汝於此命終，即生兜
術天也。從兜術下生，得見彌勒佛。彌勒居兜術內院，尚是菩薩位，未得成佛也。
同時天王子雖生兜術天，係處外院，故不見彌勒佛。彌勒下生始成佛，所以說從兜
術下生得見彌勒佛也。彌勒下生時，人間壽八萬歲，故曰二萬歲供養，爾乃行出家
。
　　既得出家已，淨修於梵行。以此功德，得見賢劫諸佛。賢劫有千佛，至彌勒佛
是第五尊佛。故其餘諸佛，尚有九百九十五尊也。
　　亦得供養之。於其餘諸佛亦得供養，并於彼諸佛處修梵行。過六十億劫，汝當
成佛。以下讚寶蓋佛之國土嚴淨，正法住世利益眾生。
　　<經>【爾時釋提桓因。與無數百千諸天圍遶。白佛言。世尊。我今亦當護能
　　　持如是比經諸法師等供養供給。是經所在之處。若讀誦解脫。我為聽受
　　　法故往詣其所。又當增益法師氣力。法句次第令不漏失。】</經>
　　爾時忉利天主，與無數諸天白佛言，我等亦當衛護能持是經之法師，并供養供
給之。是經所在之處，若有讀誦解脫（說）者，我等為聽法故，往詣其所。并且增
益法師氣力，令法師說法時，法句次第不錯，無有失漏。
　　<經>【爾時釋提桓因子。名曰劬婆伽。持真珠蓋七寶莊嚴奉上如來。即說偈言
　　　我常現了知　　世尊之所說　　亦當如是行　　求佛一切智
　　　世尊於前世　　無物不施與　　我當隨此行　　亦捨諸所有
　　　我今法王前　　受持如是經　　當數為人說　　以報如來恩
　　　若愛念是經　　是即與我同　　我當供養之　　為得菩提故
　　　世尊聲聞人　　不能守護法　　於後恐怖世　　我當護是經
　　　世尊安慰我　　又斷諸天疑　　我今當久如　　得佛如世尊
　　　佛通達智慧　　即時與受記　　汝後當作佛　　如我今無異
　　　過於千億劫　　又復過百億　　爾乃得成佛　　號曰為智王】</經>
　　釋提桓因子名劬婆伽，持真珠蓋上佛。蓋者傘蓋也。
　　我常現了知，世尊之所說。世尊所說，我現了知，亦能奉行。如此了知奉行者
，為求佛一切智也。
　　世尊於前世，無物不施與。世尊於昔世，捨身命布施眾生。我亦當隨佛學，捨
諸所有。
　　我今法王前，受持如是經。佛為法王，我今從佛受持是經，當為人說以報佛恩
也。
　　若愛念是經，是即與我同。當來若有人聞是經歡喜，於是經憶念不失，便是與
我志同道合。我當供養之，俾成菩提之道。
　　世尊聲聞人，不能守護法。世尊呀！聲聞乘人只圖自了，不能守護如來大法。
我發願於當來末法時期恐怖之世，守護此經。
　　世尊安慰我，又斷諸天疑。劬婆伽天子，請佛授記。問佛我幾時當得成佛呢？
　　佛通達智慧，即時與受記。於是佛與授記說，過於千億劫，又復過百億，汝當
成佛，號曰智王如來。
　　<經>【爾時娑婆世界主梵天王白佛言。世尊。我捨禪定樂往詣法師。若善男子
　　　善女人若說是法者。所以者何。從如是等經出帝釋梵王諸豪尊等。世尊
　　　。我當供養是諸善男子。是諸善男子應受一切世間天人阿修羅之所供養
　　　。爾時妙梵天王。即說偈言
　　　比丘比丘尼　　諸清信士女　　其能受是經　　是世供養處
　　　乃至有一人　　能行是經者　　我要當為之　　演說如是經
　　　敷眾妙花座　　高至于梵天　　於此座上坐　　演說如是經
　　　若於惡世中　　所從聞此經　　應發希有心　　踊躍稱善哉
　　　若無量世界　　大火悉充滿　　要當從中過　　往聽如是經
　　　能開佛道經　　若欲得聞者　　積寶如須彌　　應盡供是人】</經>
　　娑婆世界主梵天王者，即大自在天，梵語摩醯首羅。彼居色界頂，故曰我捨禪
定樂，往詣法師而衛護也。所以者何？因為從此經出帝釋梵王諸豪尊故。是諸善男
子，應受一切世間天人阿修羅之所供養。爾時妙梵天王即說偈言：
　　比丘比丘尼，諸清信士女。言四眾弟子，能受持此經者，即是一切世間應供養
處也。乃至有一人，能行是經者，我即為之演說也。敷眾妙花座，而演說是經也。
　　若於惡世中，所從聞此經。言惡世聞經者，應踊躍稱善，甚感希有也。最後二
偈，讚歎此經功德。
</檔>
