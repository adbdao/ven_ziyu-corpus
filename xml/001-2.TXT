<檔>
<篇>思益梵天所問經尋繹</篇>
<節>思益梵天所問經尋繹</節>

　　　釋經文
　　　　序品第一
　　<經>【如是我聞。一時佛住王舍城迦蘭陀竹林。與大比丘僧六萬四千人俱。菩
　　　薩摩訶薩七萬二千人。皆眾所知識。得陀羅尼無礙辯才及諸三昧。於諸
　　　神通無所罣礙。善能曉了諸法實性。悉皆逮得無生法忍。】</經>
　　此品持心梵天所問經譯為「網明菩薩光品」。說明網明菩薩請佛放請菩薩光，
以是因由，東方清潔佛國，有菩薩梵天名曰思益，來此娑婆世界興起法會。
　　如是我聞是結集經人語，言的確如是，我從佛所聽聞。證明是佛所說，同時我
聽聞無有錯誤。
　　一時是明聽聞是經的時間也。佛，即釋迦牟尼佛，是說法之主。久居曰住，暫
居曰在。
　　王舍城在中印度摩伽陀國，佛居此說法最久。頻婆娑羅王自上茅城遷至此處而
居，故曰王舍城。
　　迦蘭陀竹林，地處王舍城與上茅城之間。該竹林係迦蘭陀長者施以供佛，頻婆
娑羅王并建精舍，種種莊嚴，俾供佛及僧眾久居說法。故又名竹林精舍。
　　比丘者、乞士、怖魔、破惡也。大者有大多勝三義。是等比丘於聲聞中最尊故
曰大，是等比丘廣識強記故曰多，是等比丘知見殊勝故曰勝。
　　僧者，僧眾也，僧團也，其數共有六萬四千。菩薩摩訶薩七萬二千人，梵文菩
提薩陲，簡稱曰菩薩。譯為覺有情，或大道心眾生。摩訶薩者大也，言此七萬二千
人皆大菩薩也。
　　因為此經是為諸大菩薩說甚深義，故菩薩眾多於聲聞眾。有如是等眾，莊嚴如
來法會。
　　陀羅尼譯為總持，總一切法持無量義曰總持。是諸菩薩，持善遮惡無忘無失。
於諸法門得正住持，不畏一切諸魔，說法無滯，故曰無礙辯才。三昧者，正定也。
菩薩於無量三昧皆得攝受，故曰得諸三昧。
　　於諸神通無所罣礙，不可測曰神，無礙曰通。神通有其六種，即天眼、天耳、
他心、宿命、神足、漏盡。
　　諸法實性者，畢竟空寂也，畢竟清淨也，悉皆平等也。經云一切諸法悉以無性
為性，斯即諸法實性。
　　無生法忍，約一般而論，初地以上菩薩，即能破一分無明見一分法實性，得無
生法忍。若以此諸大菩薩而言，應依仁王經說。仁王經曰初二三地菩薩得信忍，四
五六地菩薩得順忍，七八九地菩薩得無生法忍。七地得下忍，八地得中忍，九地得
上忍。十地至佛，曰寂滅忍。今七萬二千菩薩摩訶薩，悉皆得無生法忍的法身大士
。以下便略出菩薩名號。
　　<經>【其名曰文殊師利法王子。寶手法王子。寶積法王子。寶印手法王子。寶
　　　德法王子。虛空藏法王子。發心轉法輪法王子。網明法王子。障諸煩惱
　　　法王子。能捨一切法法王子。德藏法王子。花嚴法王子。師子法王子。
　　　月光法王子。尊意法王子。善莊嚴法王子。及跋陀婆羅等十六賢士。跋
　　　陀婆羅菩薩。寶積菩薩。星德菩薩。帝天菩薩。水天菩薩。善力菩薩。
　　　大意菩薩。殊勝意菩薩。增益菩薩。善發意菩薩。不虛見菩薩。不休息
　　　菩薩。不少意菩薩。導師菩薩。日藏菩薩。持地菩薩。如是等菩薩摩訶
　　　薩。七萬二千人。】</經>
　　今略出菩薩名號，如是等菩薩有七萬二千人，皆是眾所知所識者。
　　及跋陀婆羅等十六賢士。其實一切菩薩皆是賢士，何以特舉跋陀婆羅等為賢士
呢？因為此跋陀婆羅菩薩，乃至持地菩薩等十六人，示現心行殊勝，故特標之。
　　此十六菩薩曾發如是心：我所教化眾生，皆悉令得阿耨多羅三藐三菩提。既發
如是心，復教化眾生成就阿耨多羅三藐三菩提。所以自利利他心行殊勝，自求菩提
亦化眾生令得菩提，是以特舉為賢士。
　　餘經有曰賢士，有曰開士，皆是菩薩別稱。今思益經特標明十六菩薩之聖號也
。
　　<經>【及四天王釋提桓因等。忉利諸天。夜摩天。兜率陀天。化樂天。他化自
　　　在天。及梵王等。諸梵天。並餘無量諸天龍鬼神夜叉犍闥婆阿修羅迦樓
　　　羅緊那羅摩羅伽人與非人。普皆來集。】</經>
　　四天王為帝釋之外將，居須彌山半腹。各護一天下，故曰護世四王。東方天王
名多羅吒，即持國天王，領乾闥婆及毘舍遮，護東勝身州。南方天王名毘琉璃，即
增長天王，領鳩槃荼及薛荔多，護南瞻部洲。西方天王名毘留博叉，即廣目天王，
領諸龍及富單那，護西牛貨洲。北方天王名毘沙門，即多聞天王，領夜叉羅叉，護
北拘盧洲。
　　釋提桓因即忉利天主，居須彌山頂。釋提桓因等忉利諸天，忉利天共三十三天
，故曰諸天。忉利譯為三十三，帝釋天宮獨居須彌山頂，東南西北四方各有八天，
合為三十三天，故曰釋提桓因等忉利諸天。
　　欲界六天，即四王天、忉利天、夜摩天、兜率陀天、化樂天、他化自在天。
　　及梵王等諸梵天，若略說即初禪三天，梵王天即大梵天。若廣說，色界天皆是
梵天。
　　無量諸天龍鬼神是總說。夜叉犍闥婆以下是分別說。除諸天與龍以外，夜叉惡
鬼也，譯為捷疾鬼。犍闥婆譯為香陰，是帝釋天的樂神。阿修羅譯為非天、無酒、
無端。有天福而無天德，喜與天戰。迦樓羅即金翅鳥。緊那羅係帝釋天的歌神，舊
譯人非人，新譯歌神。摩羅伽即大蟒神。
　　人與非人，舊譯緊那羅為人非人，今於八部外另立人非人，人即指世人而言，
非人者天龍八部悉屬非人。故前文總說時，曰天龍鬼神。鬼神者，即非人也。如是
大眾，悉來集會，示如來之大眷屬也。
　　<經>【爾時世尊。大眾恭敬圍遶。而為說法。於時網明菩薩。即從坐起。偏袒
　　　右肩。右膝著地。頭面禮佛足。合掌向佛。動此三千大千世界。引導起
　　　發一切大眾。而白佛言。世尊。我欲從佛少有所<問>問。</問>若佛聽者乃敢諮請
　　　。佛告網明。恣汝所<問>問。</問>當為解說悅可爾心。】</經>
　　時網明菩薩，從座而起，欲有諮請。偏袒右肩，右膝著地者，示現欲問威儀相
也。頭面禮足表敬佛也，合掌向佛表眾等一心也。
　　未曾請問先動大千，因為諸魔輒與說法者為作留難。今欲說大法，故先動地怖
魔。同時攝諸與會大眾，令不起亂心也，故曰引導發起一切大眾。
　　菩薩請法，不敢率爾直問，先請佛允准，然後發<問>問。</問>
　　<經>【於是網明蒙聽許。心大歡喜。即白佛言。世尊。如來身相。超百千萬
　　　日月光明。我自惟念。若有眾生能見佛身甚為希有。我復惟念。若有眾
　　　生能見佛身。皆是如來威神之力。】</經>
　　網明菩薩蒙佛聽許，於是心大歡喜。如來身相超百千萬日月光明，因為日月光
明，皆對暗而現，故其光明有量。譬如室內有燈，甚為光明。如果再燃一燈，必較
前益為光明。如此可知前一燈時，實是有暗。乃至二燈三燈百千萬燈，悉皆有暗。
　　如來光明便不如此，如來身相光明不對於暗，故能超百千萬日月光明。
　　若光對暗，斯乃可見，光不對暗焉可得見﹖故曰眾生能見佛身甚為希有，皆是
如來神力加被。
　　<經>【佛告網明。如是如是。如汝所言。若佛不加威神。眾生無有能見佛身。
　　　亦無能<問>問。</問>網明當知。如來有光名寂莊嚴。若有眾生遇斯光者。能見佛
　　　身不壞眼根。又如來光名無畏辯。若有眾生遇斯光者。能問如來其辯無
　　　盡。又如來光名集諸善根。若有眾生遇斯光者。能問如來轉輪聖王行業
　　　因緣。又如來光名淨莊嚴。若有眾生遇斯光者。能問如來天帝釋行業因
　　　緣。又如來光名得自在。若有眾生遇斯光者。能問如來梵天王行業因緣
　　　。又如來光名離煩惱。若有眾生遇斯光者。能問如來聲聞乘所行之道。
　　　又如來光名善遠離。若有眾生遇斯光者。能問如來辟支佛所行之道。又
　　　如來光名益一切智。若有眾生遇斯光者。能問如來大乘佛事。】</經>
　　佛告網明菩薩如是如是如汝所言，若佛不加威神，眾生無有能見佛身，亦無能
問佛者。以下佛便分別解說諸光功德。
　　如來有光名寂莊嚴，若眾生蒙佛放如是光，便能得見佛身，思惟佛身。所謂不
壞眼根，言以肉眼即能得見佛身也。
　　如來有光名無畏辯，遇斯光者，能問如來其辯無盡。佛法甚深微妙不可思議，
若佛不說，無有能問者。故佛以悲心，於甚深第一義經無問自說。佛欲令甚深佛法
流布世間利益眾生，所以以無畏辯光照觸眾生，令能發<問>問。</問>
　　以上總說見佛問法，以下明請法受益。先明凡夫請法受益，後明三乘聖者請法
受益。
　　如來有光名集一切諸善根本，遇斯光者，能問如來轉輪聖王行業因緣。眾生以
何等行，以何等業，以何因緣能得轉輪聖王之報。轉輪聖王於增劫中出現於世，福
報甚為殊勝。
　　如來有光名淨莊嚴，遇斯光者，能問如來天帝釋王行業因緣。天帝釋王即忉利
天主也。
　　若人蒙佛以自在光照觸其身，能問如來大梵天王行業因緣。色界十八天皆曰梵
天，然通常稱初禪大梵天之王曰大梵天王，亦直稱大梵王。以上說明凡夫觸光請法
受益，以下說聖者請法受益。
　　如來有光名離煩惱，眾生遇斯光者，能問如來聲聞乘所行之道。凡夫修禪定，
只離心心所法，故不得出三界。聲聞乘人修禪定，不但離心心所法，同時斷煩惱，
於是漏盡得出三界。佛以離煩惱光照觸眾生，眾生乃能問佛聲聞乘人所行之道。以
上凡夫只是以彼因緣生彼善處，今三乘聖者，乃分證佛道也。
　　如來有光名善遠離，眾生蒙佛以是種光照者，乃能問佛辟支佛所行之道。辟支
佛樂遠離憒鬧，寂靜思惟，佛以善遠離光照觸眾生，眾生便能問佛辟支佛所行之道
。
　　如來有光名益一切智，眾生遇斯光者，能問如來大乘佛事。此處所言一切智，
非是二乘人之一切智，乃佛之一切種智也。故佛是一切智人。益者增益也，增益無
上佛道也。
　　<經>【又如來光名為往益。佛來去時足下光明。眾生遇者命終生天。又如來光
　　　名一切莊嚴。若佛入城放斯光明。眾生遇者得歡喜樂。一切嚴飾之具莊
　　　嚴其城。城中寶藏從地踊出。又如來光名曰震動。佛以此光。能動無量
　　　無邊世界。】</經>
　　此言如來光明，普益眾生。如來放光能動無量無邊世界者，乃普能覺醒一切眾
生也。餘看文易解。
　　<經>【又如來光名曰生樂。佛以此光。能滅地獄眾生苦惱。又如來光名曰上慈
　　　。佛以此光。能令畜生不相惱害。又如來光名曰涼樂。佛以此光。能滅
　　　餓鬼饑渴熱惱。】</經>
　　此明如來光明，能滅地獄畜生餓鬼三途之苦。令三途眾生俱皆得樂，畜生不相
惱害。
　　<經>【又如來光名曰明淨。佛以此光。使盲者得視。又如來光名曰聰聽。佛以
　　　此光。能令眾生聾者得聽。】</經>
　　如來光明，能令盲聾眾生離苦得樂。
　　<經>【又如來光名曰慚愧。佛以此光。能令眾生狂者得正。又如來光名曰止息
　　　。佛以此光。能令眾生捨十不善道。安住十善道。又如來光名曰離惡。
　　　佛以此光。能令邪見眾生皆得正見。】</經>
　　如來光明，能令狂亂眾生得其正念。能令十惡道眾生，安住於十善道。能令邪
見眾生，皆得正見。
　　<經>【又如來光名曰能捨。佛以此光。能破眾生慳貪之心。令行布施。又如來
　　　光名無惱熱。佛以此光。能令毀禁眾生皆得持戒。又如來光名曰安利。
　　　佛以此光。能令瞋恨眾生皆行忍辱。又如來光名曰勤修。佛以此光。能
　　　令懈怠眾生皆行精進。又如來光名曰一心。佛以此光。能令妄念眾生皆
　　　得禪定。又如來光名曰能解。佛以此光。能令愚癡眾生皆得智慧。】</經>
　　此一段文，言佛光能令眾生修六波羅蜜行。破慳貪修布施行也。救毀禁，令眾
生修持戒行也。除瞋恨，令眾生修忍辱行也。除懈怠，令眾生修精進行也。除妄念
，令眾生修禪定行也。除愚癡，令眾生修般若行也。
　　<經>【又如來光名曰清淨。佛以此光。能令不信眾生皆得淨信。又如來光名曰
　　　能持。佛以此光。能令少聞眾生皆得多聞。又如來光名曰威儀。佛以此
　　　光。能令無慚眾生皆得慚愧。又如來光名曰安隱。佛以此光。能令多欲
　　　眾生斷除婬欲。又如來光名曰歡喜。佛以此光。能令多怒眾生斷除瞋恚
　　　。又如來光名曰照明。佛以此光。能令多癡眾生斷除愚癡。又如來光名
　　　曰遍行。佛以此光。能令等分眾生斷除等分。又如來光名示一切色。佛
　　　以此光。能令眾生皆見佛身無量種色。】</經>
　　此諸光明，能令眾生起清淨信。或令眾生得多聞智慧。須知多聞不可取著文字
言語相，若多聞而取相，便有大過。如果多聞能不取相，便可為智慧作增上緣。乃
至可以自度，可以度人。自在王菩薩經云「慧以多聞為本，多聞以善知識為本，善
知識以敬心為本，敬心以深心為本，深心以質直為本，質直以大悲為本，大悲以眾
生為本。」
　　斷除婬欲，離貪也。斷除瞋恚，離瞋也。斷除愚癡，離癡也。此者令眾生離三
毒。
　　所謂等分，是貪瞋癡等具也。能令遍具三毒眾生，斷除等分。
　　示一切色光明，能令眾生皆見佛身無量種色。眾生同一法會，見佛色相各各不
同。有見金色，有見銀色，有見琉璃色……。有見大身，有見小身，有見有相身，
有見無相身等不同。
　　<經>【網明當知。如來若以一劫若減一劫。說此光明力用名號。不可窮盡。】</經>
　　若以一劫若減一劫，此言小劫也。人壽十歲之時，每過一百年增一歲，增至八
萬四千歲，謂之增劫。自八萬四千歲，每過一百年減一歲，減至十歲，謂之減劫。
這便是說，我於一劫中之增劫說此光明力用名號，一直說到減劫中，說不能盡。換
句話說，我於一劫中之增劫，或一劫中之減劫，說此光明力用名號，不可窮盡。
　　<經>【爾時網明菩薩。白佛言。未曾有也。世尊。如來身者。即是無量無邊光
　　　明之藏。說法方便亦不可思議。世尊。我自昔來未曾聞此光明名號。如
　　　我解佛所說義。若有菩薩。聞斯光明名號。信心清淨。皆得如是光明之
　　　身。世尊。惟願今日放請菩薩光。令他方菩薩善能問難者。見斯光已。
　　　發心來此娑婆世界。】</經>
　　網明菩薩先讚佛，讚佛身為無量無邊光明之藏，說法方便不可思議。何故不可
思議？佛於不可說法，方便宣說，故不可思議。若菩薩聞斯光明名號，信心清淨，
皆能得如是光明之身。
　　讚佛已，請佛放請菩薩光。
　　<經>【爾時世尊。受網明菩薩請已。即放光明。照此三千大千世界。普及十方
　　　無量佛土。於是諸方無量百千萬億菩薩。見斯光已。皆來至此娑婆世界
　　　。爾時東方過七十二恒河沙佛土。有國名清潔。佛號日月光如來應供正
　　　遍知。今現在。其佛土有菩薩梵天。名曰思益。住不退轉。見此光已到
　　　日月光佛所。頭面作禮。白佛言世尊。我欲詣娑婆世界釋迦牟尼佛所。
　　　奉見供養親近諮受。彼佛亦復欲見我等。其佛告言。便往梵天。今正是
　　　時。】</經>
　　如來梵文曰多陀阿伽度，應供梵文曰阿羅訶，正遍知梵文曰三藐三佛陀。
　　於佛十號中，經中多偏明此三。良以此三號表佛法身、解脫、般若三德，故特
明之。
　　如來者，經云無所從去無所從來故名如來。或云乘如實道而來，故名如來。應
供者，諸佛過盡德圓，應受九道眾生供養。正遍知明佛解圓，正名不顛倒，遍知者
於四顛倒無不通達。
　　住不退轉，法華論云，八地無功用，不為功用所動，復不為上地所動，自然而
行，故名不退轉。說明思益梵天，是八地以上菩薩。
　　思益梵天請佛聽許前來娑婆世界，彼日月光如來聽許，令其便往。
　　<經>【彼娑婆國有若干千億諸菩薩集。汝應以此十法遊於彼土。何等為十。於
　　　毀於譽心無增減。聞善聞惡心無分別。於諸愚智等以悲心。於上中下眾
　　　生之類。意常平等。於輕毀供養心無有二。於他闕失不見其過。見種種
　　　乘皆是一乘。聞三惡道亦勿驚畏。於諸菩薩生如來想。佛出五濁生希有
　　　想。梵天。汝當以此十法遊彼世界。】</經>
　　日月光如來，并以十法叮囑思益梵天。欲遊娑婆世界，須以無染著心，恭敬心
行此十法。雖是彼佛叮囑思益梵天，而我輩業深凡夫處此娑婆世界，亦應以無染心
恭敬心行此十法，如能精進行之，當亦可無大過矣。
　　第一於毀於譽，心無增減。無增減者，心不為其所動也。心不為其所動者，不
生喜怒也。世間八風，賢聖難免，不過賢聖於毀於譽心無增減耳。
　　第二聞善聞惡心無分別，無分別者，以平等心待之也。所謂以平等心待之，非
是於善於惡昧然無分別也。雖了了分別，而於善於惡不以貪瞋癡心，是為平等心待
之。
　　第三於諸愚智等以悲心，等是平等心，於愚癡或智慧者，都以平等的大悲心。
愚者徒起惑造業受苦，故菩薩起大悲心。雖有智者，然未覺未度，故菩薩起大悲心
。
　　第四於上中下眾生意常平等，上中下是三乘人也。菩薩於三乘人，心常平等，
不妄生分別。
　　第五於輕毀供養心無有二，菩薩於輕毀眾生，或恭敬供養眾生，悲心中無二無
分別。
　　第六於他闕失不見其過，菩薩自持戒精嚴，然於毀戒眾生，不生輕慢。
　　第七見種種乘皆是一乘，猶百川入於大海，同屬一味。法華經云，唯有一佛乘
，無二亦無三。法本不二，二者眾生心也。菩薩心畢竟清淨，故見種種乘皆是一乘
。
　　第八聞三惡道亦無驚畏，三惡道因眾生妄生惡心，故現惡境。隱現由心，虛偽
不實。菩薩覺悟，如實知見，故於三惡道無有驚畏。
　　第九於諸菩薩生如來想，五濁惡世眾生剛強難調，佛以大慈大悲入於惡世度化
眾生，難行能行，難忍能忍。菩薩亦復如是，捨淨國土，入於惡世，上求下化，不
生疲倦，故應於菩薩生如來想。
　　第十佛出五濁生希有想，諸佛發願不同，有發願生清淨國土成佛者，如彌勒菩
薩。有發願於五濁惡世成佛者，如本師釋迦牟尼佛。發願於五濁惡世成佛者，實是
難得難得。世尊為度惡世眾生，捨身命頭目髓腦，此三千大千世界，無處不是世尊
捨身命處。世尊為度我等眾生，受苦無量，思來佛恩難報，能不泣血投誠！
　　<經>【思益梵天。白佛言。世尊。我不敢於如來前作師子吼。我所能行佛自知
　　　之。今當以此十法遊彼世界一心修行。爾時日月光佛國有諸菩薩。白其
　　　佛言。世尊。我得大利。不生如是惡眾生中。其佛告言。善男子。勿作
　　　是語。所以者何。若菩薩於此國中。百千億劫淨修梵行。不如彼土從旦
　　　至食無瞋礙心。其福為勝。即時有萬二千菩薩。與思益梵天。俱共發來
　　　而作是言。我等亦欲以此十法遊彼世界見釋迦牟尼佛。於是思益梵天與
　　　萬二千菩薩俱。於彼佛土忽然不現。譬如壯士屈伸臂頃。到娑婆世界釋
　　　迦牟尼佛所。住一面。】</經>
　　因為思益梵天是正問菩薩中最為第一，佛以十法戒之，莫輕問難，應存恭敬心
。所以思益梵天說，我不敢於如來前作師子吼，世尊無所不知，我所能行佛自知之
。
　　爾時日月光如來國土菩薩皆自慶幸言，我們真是獲得大利，不生在娑婆世界那
種濁惡之世。
　　日月光如來告諸菩薩說，不要如此說，須知菩薩於我清潔國土，雖百千億劫淨
修梵行，不如於彼娑婆世界從晨至食時，不生瞋礙心，其福為勝。
　　於是彼國有一萬二千菩薩，皆請彼佛允許，欲與思益梵天，一同來遊娑婆世界
，覲見釋迦牟尼佛。
　　彼此雖相去七十二恒沙佛土，然諸大菩薩以神通力故，於彼佛土隱，即於娑婆
國土出現。到釋迦牟尼佛所，退下來站立一面。
　　<經>【爾時佛告網明菩薩。汝見是思益梵天不。唯然已見。網明當知。思益梵
　　　天。於諸正問菩薩中。為最第一。於諸善分別諸法菩薩中。為最第一。
　　　於諸說隨宜經意菩薩中。為最第一。於諸慈心菩薩中。為最第一。於諸
　　　悲心菩薩中。為最第一。於諸喜心菩薩中。為最第一。於諸捨心菩薩中
　　　。為最第一。於諸軟語菩薩中。為最第一。於諸不瞋礙菩薩中。為最第
　　　一。於諸先意問訊菩薩中。為最第一。於諸決疑菩薩中。為最第一。】</經>
　　一切法無我，執我而問即非正<問>問。</問>一切法無相，取相而問即非正<問>問。</問>一切法無
生無滅，取著生滅而問即非正<問>問。</問>今思益梵天於正問菩薩中，最為第一。
　　善分別諸法者，如實知一切法相如幻也。思益梵天，於善分別諸法菩薩中，為
最第一。
　　說隨宜經意者，善知眾生根性欲，於經意中隨宜而說。思益梵天為最第一。
　　菩薩慈心，愛念眾生，與眾生以樂。思益梵天於慈心菩薩中為最第一。
　　菩薩悲心，愍念眾生，拔眾生之苦。思益梵天於悲心菩薩中為最第一。
　　菩薩喜心，慶悅得樂眾生，於得成就眾生，無有嫉妒心。思益梵天於喜心菩薩
中為最第一。
　　菩薩捨心，以無貪無瞋善根為體，以平等心視一切眾生，是名修捨。捨之一心
，有七種解說，一心平等放捨偏私。二捨怨親，怨親平等。三捨一切貪瞋癡。四眾
生若究竟解脫，菩薩便放捨。猶如子女成人，父母心便放捨。五得空平等，捨眾生
相。六捨自樂施於眾生。七為度眾生，捨自己一切希求。
　　慈悲喜捨，為四種梵行。菩薩行之，悉為眾生。
　　菩薩軟語者，無粗惡語，隨順世間語，如勸導、喻明、安慰、咒願、讚歎等。
菩薩為度眾生，不惡口、不妄語、不綺語、不兩舌。菩薩言語真實，利益眾生令生
歡喜。菩薩說正法語，不取於相，如如不動。如是等語，皆是菩薩軟語。
　　不瞋礙者，不瞋恚不與眾生惡意違礙也。菩薩於諸眾生，總以慈悲為懷。
　　先意問訊，於諸眾生先承其意旨，然後問訊。示心懷慈悲，無有違逆也。
　　於諸決疑菩薩中為最第一，菩薩究竟諸法實相，語無戲論，故能為一切眾生決
疑釋惑。
　　<經>【爾時思益梵天與萬二千菩薩俱。頭面禮佛足。右遶三匝。合掌向佛以偈
　　　讚曰
　　　世尊大名稱　　普聞於十方　　所在諸如來　　無不稱歎者
　　　有諸餘淨國　　無三惡道名　　捨如是妙土　　慈悲故生此
　　　佛智無減少　　與諸如來等　　以大慈本願　　處斯穢惡土】</經>
　　思益梵天與萬二千菩薩頂禮遶佛後，以偈讚佛。第一偈讚頌釋迦牟尼佛有大名
稱，十方普聞。十方諸佛所共讚歎。十方諸佛為利益眾生，令眾生悉發菩提心故，
互相讚歎。如阿彌陀經云「如我今者，稱讚諸佛不可思議功德，彼諸佛等，亦稱讚
我不可思議功德，而作是言，釋迦牟尼佛能為甚難希有之事，能於娑婆國土，五濁
惡世，劫濁見濁煩惱濁眾生濁命濁中，得阿耨多羅三藐三菩提。」
　　二三兩偈讚釋迦牟尼佛，捨清淨國土，來生此濁惡之世。此是佛之慈悲願力，
非佛智慧有所減少。佛之福慧，與諸如來齊等，以慈悲願故，來生此穢惡國土。
　　<經>【若人於淨國　　持戒滿一劫　　此土須臾間　　行慈為最勝
　　　若人於此土　　起身口意罪　　應墮三惡道　　現世受得除
　　　生此土菩薩　　不應懷憂怖　　設有惡道罪　　頭痛即得除
　　　此土諸菩薩　　若能守護法　　世世所生處　　不失於正念
　　　若人欲斷縛　　滅煩惱業罪　　於此土護法　　增益一切智
　　　淨土多億劫　　受持法解脫　　於此娑婆界　　從旦至食勝
　　　我見喜樂國　　及見安樂土　　此中無苦惱　　亦無苦惱名
　　　於彼作功德　　未足以為奇　　於此煩惱處　　能忍不可事
　　　亦教他此法　　其福為最勝】</經>
　　娑婆世界雖係濁惡之世，然若起修行，其功德反較淨佛國土殊勝。若人在淨佛
國土持戒滿一劫，卻不及在娑婆世界起慈悲行為勝。若人於娑婆造三業罪，應墮三
惡道受苦，如能起修行，現世受輕報，三途惡報即得除滅了。此所謂重報輕受，遠
報近受也。
　　所以娑婆世界的菩薩，不應懷憂怖，若起修行，雖有惡道之罪，頭痛即得除。
頭痛即得除者，明重報輕受也。娑婆世界的菩薩，若能守護正法，世世生生不失正
念。云何守護正法？經云知一切法不可說，而宣說之，是菩薩摩訶薩守護正法。
　　縛是煩惱異名。煩惱者惑也，因惑造業，因業受苦。若能於娑婆世界護持正法
，不但可滅惑業苦，且能增益一切智。一切智者，佛智也。
　　淨佛土的菩薩須多億劫修行方能解脫，此娑婆世界的菩薩修行，從晨朝至食時
，其功德尤為殊勝也。我們若於娑婆世界齋戒修行，較諸西方極樂世界修行，功德
甚為殊勝。如無量壽經云：「汝等於是廣植德本，布恩施惠，勿犯道禁，忍辱精進
，一心智慧，轉相教化，為德立善，正心正意，齋戒清淨一日一夜，勝在無量壽國
為善百歲。所以者何？彼佛國土無為自然，皆積眾善，無毛髮之惡。於此修善十日
十夜，勝於他方諸佛國土，為善千歲。所以者何？他方佛國，為善者多，為惡者少
，福德自然，無造惡之地。唯此間多惡，無有自然。勤苦求欲，轉相欺殆，心勞形
困，飲苦食毒。如是惡務，未嘗寧息……。」
　　故偈云我見喜樂國，及見安樂土，此中無苦惱，亦無苦惱名，於彼作功德，未
足以為奇，於此煩惱處，能忍不可事，亦教他此法，其福為最勝。
　　能忍不可事，是能忍不可忍之事也。自行如此，化他亦爾。其所得之福德，便
較其他淨土自度化他所得的福德為勝了。
　　<經>【我禮無上尊　　大悲救苦者　　能為惡眾生　　說法為甚難
　　　佛集無量眾　　十方世界中　　名聞諸菩薩　　聽法無厭足
　　　佛集十方界　　名聞諸菩薩　　聽法無厭足　　如海吞眾流
　　　為如是等人　　廣說於佛道　　釋梵四天王　　諸天龍神等
　　　皆集欲求法　　隨所信樂說　　比丘比丘尼　　及清信士女
　　　是四眾普集　　願時為演說　　有樂佛乘者　　及緣覺聲聞
　　　佛知其深心　　悉皆為斷疑　　不斷佛種者　　能出生三寶
　　　為是諸菩薩　　我今諸法王　　名稱普流布　　十方菩薩聞
　　　皆悉共來集　　為說無上道　　此無上大法　　二乘所不及
　　　我等信力故　　得入如是法　　不可思議慧　　非我等所及
　　　佛雖無疲倦　　而我有所請　　悔過於世尊　　願說菩提道】</經>
　　禮無上尊下，讚歎於佛。佛大慈大悲，救苦眾生。何以為惡眾生說法甚難呢？
因為惡眾生難調難伏，剛強不信，故為其說法甚難。
　　佛為十方眾生說法，十方眾生同入法海歸向佛道。猶眾流入海，同歸一味。
　　釋，是表欲界天，梵，是表色界天。天龍眾欲求佛法，佛隨其性欲信樂而說。
比丘比丘尼，清信士女，是四眾弟子。此四眾弟子，佛以時而為說法。
　　有樂佛乘者下，明佛為三乘人說法，悉令斷疑生信，成就佛道。願佛為諸菩薩
，說無上菩提道。讚佛以後，表有所請也。
</檔>
