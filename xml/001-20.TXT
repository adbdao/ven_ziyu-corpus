<檔>
<篇>思益梵天所問經尋繹</篇>
<節>思益梵天所問經尋繹</節>

　　　　囑累品第十八
　　<經>【爾時世尊現神通力。令魔波旬及其軍眾來詣佛所作是言。世尊。我與眷
　　　屬今於佛前立此誓願。是經所流布處。若說法者及聽法者。並彼國土不
　　　起魔事。亦當擁護是經。爾時世尊放金色光照此世界告文殊師利言。如
　　　來今護念是經。利益諸法師故。是經在閻浮提隨其歲數佛法不滅。爾時
　　　會中眾生以一切花一切香一切末香而散佛上作是言。世尊。願使是經久
　　　住閻浮提廣宣流布。於是佛告阿難。汝受持是經不。阿難言。唯然受持
　　　。阿難我今以是經囑累於汝。受持讀誦為人廣說。】</經>
　　囑累者，付囑流通也。佛以是經付囑菩薩，俾傳後世，利益有情也。
　　囑累者，可從佛付囑得名，亦可從菩薩敬順佛旨得名。若以佛付囑而言，囑者
付囑也，累者煩菩薩弘揚後世也。若從菩薩敬順佛旨言，囑者頂受所囑也，累者敬
順不辭其勞也。若從授受合說，囑是佛囑，累是菩薩頂受。
　　囑累功德，末法眾生，福薄緣鮮，未能聞法得益，賴付囑流通而得利益。故佛
以法囑累菩薩，實有二意。一者以法付人，期以流通後世。二者以人付人，期未成
熟菩薩，及末世眾生得霑法益。
　　爾時世尊現神通力，令魔波旬及其軍眾來到佛所，而作是言，我與眷屬，今於
佛前立誓願。於未來世，是經所流布之處，說法者及聽法者并彼國土，不起魔事。
同時我亦當擁護是經。可見此經功德，誠不可思議。我輩末法眾生，業障深重魔事
多起，故須禮敬誦持是經也。
　　於是佛放金色光照此世界，金色光者，表真智慧也。告文殊師利者，文殊是請
護念人也。如來今護念是經，答文殊之所請也。并示令護念者，為利益當來說法之
法師也，令佛法不滅也。隨其歲數者，言隨是經存在之年數，佛法因之不滅也。
　　時會中眾生以香花供養，作是言，願世尊使是經，久住閻浮提廣宣流布。
　　於是佛令阿難受持是經，并囑累言，阿難！我今以是經囑累於汝，汝當受持讀
誦，為人廣說。佛囑累阿難者，以阿難得聞持三昧，是當來結集法藏弟子也。
　　<經>【阿難白佛言。世尊。若人受持是經讀誦解說得幾所功德。佛告阿難。隨
　　　是經所有文字章句之數。盡壽以一切樂具。供養爾所諸佛及僧。若人乃
　　　至供養是經卷恭敬尊重讚歎。其福為勝。是人現世得十一功德之藏。何
　　　等為十一。見佛藏得天眼故。聽法藏得天耳故。見僧藏得不退轉菩薩僧
　　　故。無盡財藏得寶手故。色身藏具三十二相故。眷屬藏得不可壞眷屬故
　　　。所未聞法藏得陀羅尼故。憶念藏得樂說辯故。無所畏藏破壞一切外道
　　　論故。福德藏利益眾生故。智慧藏得一切佛法故。佛說是經時。七十二
　　　那由他眾生得無生法忍。無量眾生發阿耨多羅三藐三菩提心。無數眾生
　　　不受諸法漏盡心得解脫。爾時阿難即從坐起偏袒右肩。頭面禮佛足白佛
　　　言。世尊。當何名此經云何奉持。佛告阿難。此經名為攝一切法。亦名
　　　莊嚴諸佛法。又名思益梵天所<問>問。</問>又名文殊師利論議。當奉持之。佛說
　　　是經已。文殊師利法王子。及思益梵天等行菩薩。長老摩訶迦葉。慧命
　　　阿難。及諸天眾一切世人。受持佛語。皆大歡喜。】</經>
　　最後明經功德，阿難請問於佛，若人受持是經讀誦解說，能得多少功德。佛回
答說隨其受持讀誦解說是經文字章句之數，如果供養如是數目之佛及僧，并且盡其
形壽以一切樂具而供養之。如果有人供養是經，恭敬尊重讚歎。二者相較，後者其
福勝於前者。
　　恭敬尊重讚歎是經之人，現世得十一功德之藏者。所謂十一功德藏者，見佛藏
得天眼故，聽法藏得天耳故，見僧藏得不退轉菩薩僧故。不退轉者，聲聞僧亦得。
例如聲聞初果即得。今此人得菩薩僧，是大乘不退轉也。此三者明見佛聞法親近三
寶也。
　　得無盡財藏，得寶手故。得寶手者，可任意取財寶，不虞匱乏也。
　　色身藏，具三十二相故。具三十二相者，言佛色身也。如果約法身，則非相非
非相，離一切相非相，是名法身。
　　眷屬藏得不壞眷屬故，所未聞法藏得陀羅尼故。陀羅尼者，總持無失也。縱然
其法未聞，亦能妙悟神解。
　　憶念藏得樂說辯才故。陀羅尼及樂說辯二句，文字似有顛倒。似乎應為「憶念
藏得陀羅尼故。所未聞法藏得樂說辯故。」
　　無所畏藏，破壞一切外道論故。此人知見殊勝，過一切外道論議，故破外道無
畏。
　　福德藏利益眾生故。菩薩度一切眾生利益一切眾生，能集無量福。以福具足而
成就佛道。
　　智慧藏得一切佛法故。菩薩上求佛道，集一切智慧。以慧具足而證極果。福慧
具足者，言終成佛道也。
　　佛說是經時，一切眾生普皆得益。
　　最後阿難禮佛，請問經名。佛告阿難，此經名為「攝一切法」，亦名「莊嚴諸
佛法」，亦名「思益梵天所問」，又名「文殊師利論議」。汝當奉持之。
　　佛說是經已，文殊師利法王子，思益梵天，等行菩薩，長老摩訶迦葉，慧命阿
難，及諸天眾一切世人，受持佛語，皆大歡喜。
</檔>
