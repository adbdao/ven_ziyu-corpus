<檔>
<篇>思益梵天所問經尋繹</篇>
<節>思益梵天所問經尋繹</節>

　　　　四法品第二
　　<經>【爾時思益梵天。說此偈已。白佛言世尊。何謂菩薩其心堅固而無疲倦。
　　　何謂菩薩所言決定而不中悔。何謂菩薩增長善根。何謂菩薩無所恐畏威
　　　儀不動。何謂菩薩成就白法。何謂菩薩善知從一地至一地。何謂菩薩於
　　　眾生中善知方便。何謂菩薩善化眾生。何謂菩薩世世不失菩提之心。何
　　　謂菩薩能一其心而無雜行。何謂菩薩善求法寶。何謂菩薩善出毀禁之罪
　　　。何謂菩薩善障煩惱。何謂菩薩善入諸大眾。何謂菩薩善開法施。何謂
　　　菩薩得先因力不失善根。何謂菩薩不由他教而能自行六波羅蜜。何謂菩
　　　薩能轉捨禪定還生欲界。何謂菩薩於諸佛法得不退轉。何謂菩薩不斷佛
　　　種。】</經>
　　思益梵天以二十法問佛，佛於每問以四法回答，故名四法品。
　　<經>【爾時世尊。讚思益梵天。善哉善哉。能問如來如此之事。汝今諦聽。善
　　　思念之。唯然世尊。願樂欲聞。佛告思益梵天。菩薩有四法。堅固其心
　　　而不疲倦。何等四。一者於諸眾生起大悲心。二者精進不懈。三者信解
　　　生死如夢。四者正思量佛之智慧。菩薩有此四法。堅固其心而不疲倦。
　　　梵天。菩薩有四法。所言決定而不中悔。何等四。一者決定說諸法無我
　　　。二者決定說諸生處無可樂者。三者決定常讚大乘。四者決定說罪福業
　　　不失。是為四。梵天。菩薩有四法。增長善根。何等為四。一者持戒。
　　　二者多聞。三者布施。四者出家。是為四。梵天。菩薩有四法。無所恐
　　　畏威儀不轉。何等四。一者失利。二者惡名。三者毀辱。四者苦惱。是
　　　為四。】</經>
　　佛先讚思益梵天，然後以四法回<答>答。</答>
　　堅固其心，堅固其度生心也。菩薩度化一切眾生，無量劫來無有疲倦。今有四
法可堅固其心而不疲倦。何等為四，一者於眾生起大悲心。菩薩只慮救眾生之苦，
不為自求安樂，故不生疲倦。二者精進不懈，精進不懈於何？菩薩於上求下化事業
精進不懈也。三者信解生死如夢，生死者幻化非實，故實無生死也，故曰生死如夢
。菩薩知生死幻化非實，故能入生死度眾生而不住生死。四者正思量佛之智慧，是
菩薩上求佛道也。何為佛之智慧，佛智慧者，如實知生死幻化如夢也。菩薩有此四
法，堅固其心而不疲倦。
　　菩薩有四法，所言決定而不中悔。所謂言決定而不中悔者，是菩薩所言，悉是
真語、實語、如語、不異語、不誑語，故所說決定。一者決定說諸法無我，因為一
切法不自在故無我，一切法無自性故無我。如此之法，決定真實，故無中悔。二者
決定說諸生處無可樂者，諸生處是指欲有色有無色有言。三界之內，無非是苦也。
三者決定常讚大乘，大乘者非但令行人出三界了分段生死，同時令行人了變易生死
，非但令行人破見思塵沙，甚至可破盡無明。非但令行人空人我執，甚至可令行人
空盡二我除盡二障，證究竟佛道。所以菩薩常讚大乘。四者決定說罪福業不失也，
此是說集諦。若斷此罪福業因，便不受三界生死之苦。若修習大乘佛道，自然可證
一切法無我之涅槃樂。故細尋經義，此四法者，是說苦集滅道四諦也。
　　菩薩有四法增長善根，所謂善根者，不貪不瞋不癡也。何等為四呢？一者持戒
，持戒可防過離非。二者多聞，多聞而不著於相，可增長智慧。三者布施，所謂布
施得大富，故可具足福報。四者出家，出家有無量功德，故可增長善根。如文殊師
利問經云：「一切諸功德，不與出家心等，住家無量過患，出家無量功德；住家有
障礙，出家無障礙；住家攝受諸垢，出家離諸垢；住家行諸惡，出家離諸惡；住家
是塵垢處，出家除塵垢處；住家溺於淤泥，出家離於淤泥；住家隨愚人法，出家遠
愚人法；住家不得正命，出家得正命；住家多怨家，出家無怨家；住家多苦，出家
少苦；住家憂悲惱處，出家歡喜處；住家惡趣梯，出家解脫道；住家縛結處，出家
解脫處；住家有怖畏，出家無怖畏；住家有彈罰，出家無彈罰；住家傷害處，出家
非傷害處……；住家貪利苦，出家無貪利苦；住家慳吝處，出家離慳吝；住家以苦
為樂，出家離苦得樂；住家成就小法（人天小法），出家成就大法（無上菩提）；
住家魔心喜，出家魔恐怖；住家多放逸，出家勤精進；住家是生死邊，出家是涅槃
域；住家是黑暗，出家獲光明……。」
　　是知出家功德無量，菩薩善根因而增長。
　　菩薩有四法無所恐畏，威儀不轉。菩薩於四法無所恐畏，威儀不為所動。所謂
一失利，二惡名，三毀辱，四苦惱。
　　此即所謂八風吹不動也，八風者即利衰稱譏毀譽苦樂。失利即衰也，惡名即眾
譏也，毀辱即毀謗也，苦惱者，即苦樂之苦也。故此四法者，是偏言八風中之衰、
譏、毀、苦四者。此八風者，賢聖難免。不過菩薩遇此四法，無所恐畏，不為所動
，不失威儀。是為菩薩無所恐畏，威儀不轉也。
　　<經>【梵天。菩薩有四法成就白法。何等四。一者教人令信罪福。二者布施不
　　　求果報。三者守護正法。四者以智慧教諸菩薩。是為四。梵天。菩薩有
　　　四法。善知從一地至一地。何等四。一者久殖善根。二者離諸過咎。三
　　　者善知方便迴向。四者勤行精進。是為四。梵天。菩薩有四法。善知方
　　　便。何等四。一者順眾生意。二者於他功德起隨喜心。三者悔過除罪。
　　　四者勸請諸佛。是為四。梵天。菩薩有四法。善化眾生。何等四。一者
　　　常求利安眾生。二者自捨己樂。三者心和忍辱。四者除捨憍慢。是為四。】</經>
　　白法者，善法也。白法成就，可離惡道生人天，可出三界了生死，可因而證得
大菩提。
　　一者教人令信罪福，若人深信罪福果報，自能不作諸惡奉行眾善，便能離苦得
樂。二者布施不求果報，若為求報而行布施，是大貪著，無有功德。若能布施不求
果報，便是菩提行。三者守護正法，簡單說菩提道便是正法。菩提道者，諸法寂滅
，無有生死也。華嚴經云，正法性遠離，一切言語道，一切趣非趣，悉皆寂滅相。
四者以智慧教諸菩薩，法順二諦稱為智慧。二諦者，第一義諦與世俗諦也。空即一
切是世俗諦，一切即空是第一義諦。於空知一切，是謂智，於一切知空，是為慧。
若人順二諦說法是名佛道，若於二諦外說，便名外道。所以欲成就白法者，應以智
慧教諸菩薩。
　　從一地至一地，由於白法增長，於是得證聖果，故善知從一地至一地。有四法
可善知從一地至一地。
　　一者久植善根，由於久植善根，始得從一地至一地。二者離諸過咎，離諸過咎
則能清淨諸障。如諸過咎悉盡，便證無上菩提。障有二種，一煩惱障，障究竟涅槃
。二所知障，障大菩提。故若能除二障，便得從一地至一地了。三者善知方便迴向
，善知方便教化眾生也。教化眾生者菩提行也。教化眾生者，清淨佛土也。教化眾
生者，成就法身也。四者勤行精進，菩薩至心修行，一切時中常不斷絕，曰勤精進
。
　　菩薩教化眾生，應行四方便法。一者順眾生意，所謂順眾生意者，係隨順六道
求離眾生之根性欲而饒益之也。順眾生意是菩薩利他心重，而方便饒益之。於多貪
眾生，菩薩修慈悲布施行而饒益之。於多瞋眾生，菩薩修柔和忍辱行而饒益之。於
愚癡眾生，菩薩廣行教化。眾生墮入六道，菩薩入生死而度化之。順眾生意，即是
順佛意，否則佛不歡喜。二者於他功德起隨喜心，隨者隨順也，喜者無嫉妒障，慶
能自度，慶能度人也。於諸佛諸菩薩，及諸賢聖有學無學，乃至一切眾生，所有功
德悉皆隨喜。菩薩隨順佛之實功德，如實知法界圓融，攝入無盡，即方便而達實相
。菩薩隨順佛之權功德，三世益物，橫遍豎窮，即實相而通方便。三者悔過除罪，
菩薩自懺亦教人懺，此是滅罪方便。四者勸請諸佛，勸請諸佛者，請佛住世轉法輪
也。若佛住世，善道增益，惡道減少，眾生得度。菩薩以此四方便法，教化眾生。
　　菩薩有四法善化眾生，一者常求利益安樂眾生，為利益安樂彼眾生故，常思與
眾生以樂。二者自捨己樂，菩薩為化眾生令其得樂，故捨己之樂拔彼之苦。三者心
和忍辱，菩薩懷大慈悲心，於難調為害眾生，不計彼罪，柔和忍辱，唯圖度化之。
四者除捨驕慢，菩薩於愚癡羸劣眾生，深生憐憫，無有驕慢，如是修行，始為菩薩
善於教化眾生也。
　　<經>【梵天。菩薩有四法。世世不失菩提之心。何等四。一者常憶念佛。二者
　　　所作功德常為菩提。三者親近善知識。四者稱揚大乘。是為四。梵天。
　　　菩薩有四法。能一其心而無雜行。何等四。一者離聲聞心。二者離辟支
　　　佛心。三者求法無厭。四者如所聞法廣為人說。是為四。梵天。菩薩有
　　　四法。善求法寶。何等四。一者於法中生寶想。以難得故。二者於法中
　　　生藥想。療眾病故。三者於法中生財利想。以不失故。四者於法中生滅
　　　一切苦想。至涅槃故。是為四。梵天。菩薩有四法。善出毀禁之罪。何
　　　等四。一者得無生法忍。以諸法無來故。二者得無滅忍。以諸法無去故
　　　。三者得因緣忍。知諸法因緣生故。四者得無住忍。無異心相續故。是
　　　為四。梵天。菩薩有四法。善障煩惱。何等四。一者正憶念。二者障諸
　　　根。三者得善法力。四者獨處遠離。是為四。】</經>
　　菩提之心是成佛因，三世諸佛，皆從發心而得成就。若能教眾生發菩提心，便
是續佛慧命。故發菩提心，功德無量。菩薩有四法，世世不失菩提心。
　　一者常憶念佛，稱佛名號可令眾生常憶念佛。令眾生常憶念佛，即是稱揚諸佛
功德。稱揚諸佛功德，能令眾生發菩提心。故菩薩常憶念佛，即能世世不失菩提心
。二者所作功德迴向無上菩提。自度為功，度人為德。自度度人，悉迴向阿耨多羅
三藐三菩提。三者親近善知識，佛是大善知識。經云無我者，為善知識，有我者為
惡知識。何以故？若著於我，必生三毒，以三毒故，必造十惡業，故為惡知識。不
著於我，便無三毒，以無三毒故，便不造十惡業，故為善知識。佛三業究竟清淨，
故是大善知識。四者稱揚大乘。近善知識敬佛也，稱揚大乘重法也。大乘者，能運
載行人至無上菩提，故菩薩稱揚大乘，便能世世不失菩提之心。
　　菩薩有四法，能一其心而無雜行。菩薩不失菩提之心，故能一心行菩提道，不
為餘法所亂。
　　一者離聲聞心，不為聲聞法亂其心也。二者離辟支佛心，不為緣覺法亂其心也
。聲聞緣覺，唯求自度，不務度人，故菩薩離之。三者求法無厭，上求佛道也，自
度也。四者如所聞法廣為人說，下化眾生也，度人也。
　　菩薩有四法善求法寶，法寶有四種，教法、理法、行法、果法。有說五種，於
教理行果外，另加化法。此四種法，悉能斷煩惱了生死度眾生，故稱為寶。
　　一者於法中生寶想，於此教、理、行，果法中，生希有想，生離垢想，生勢力
想，生莊嚴想，生最勝想，生不改想。故菩薩於法，應善求之。二者於法中生藥想
，佛法可療眾生之煩惱，度眾生之生死。煩惱者病苦之因也，生死者，病之苦果也
。三者於法中生財利想，財利者聖法財也。聖法財利有七種，寶積經云，信、戒、
聞、慚、愧、捨、慧，為七法財。涅槃經云，七聖財為信、戒、慚、愧、多聞、智
慧、捨離。世間之財，可為五家所奪，此七種法財，永遠無失。四者於法中生滅一
切苦想，如是法寶，能滅分段變易等一切諸苦。如是法寶，可導眾生至涅槃之樂。
　　菩薩有四法善出毀禁之罪，毀禁者犯戒也，而犯戒之本在於煩惱。故菩薩出於
毀禁之罪，在斷煩惱。欲斷煩惱，首須離執著。欲離執著，須達空理。菩薩出於毀
禁之罪，有其四法。
　　一者得無生忍，以諸法無來故。須知諸法因緣生，因緣生法故知其空。諸法既
空，空無所來，空無所去，空法無住。故曰得無生忍，得無滅忍，得無住忍。是知
得因緣忍者，達法性空，即得餘三忍也。故曰罪性本空由心造，心若滅時罪亦亡，
心滅罪亡兩俱空，是則名為真懺悔。若人如是知如是行，是名善出毀禁之罪者。
　　無異心相續者，乃常住真心也。
　　菩薩有四法善障煩惱，障煩惱者，止煩惱斷煩惱也。
　　四法者，一者正憶念，簡單說正憶念者，即念佛也。於一切念中，念佛是為正
念。故念佛功德，可斷煩惱，可行八正道，可得無生忍，可究竟佛道。維摩詰經文
殊師利問維摩詰居士：
　　文殊師利問「……欲依如來功德之力，當於何住？」
　　「當住度脫一切眾生。」維摩居士<答>答。</答>
　　又問「欲度眾生當何所除？」
　　答「除其煩惱。」
　　問「除其煩惱當何所行？」
　　答「當行正念。」
　　問「云何行正念？」
　　答「當行不生不滅。」
　　問「何法不生，何法不滅？」
　　答「不善法不生，善法不滅。」
　　不善法不生者，是諸罪悉盡也。善法不滅者，是功德圓滿也。故正憶念可令行
人過盡德圓，究竟佛道。二者障諸根，正憶念者，制心一處也。障諸根者，不令五
根入於五欲也。三者得善法力，菩提是為善法，於菩提修積功德，即善法力。四者
獨處遠離，獨處靜居，遠離憒鬧，是自淨其意也。菩薩欲障煩惱，應諸惡莫作，眾
善奉行，自淨其意也，是為四法之旨。
　　<經>【梵天。菩薩有四法。善入諸大眾。何等四。一者求法不求勝。二者恭敬
　　　心無憍慢。三者惟求法利不自顯現。四者教人善法不求名利。是為四。
　　　梵天。菩薩有四法。善開法施。何等四。一者守護於法。二者自益智慧
　　　亦益他人。三者行善人法。四者示人垢淨。是為四。梵天。菩薩有四法
　　　。得先因力不失善根。何等四。一者見他人闕不以為過。二者於瞋怒人
　　　常修慈心。三者常說諸法因緣。四者常念菩提。是為四。梵天。菩薩有
　　　四法。不由他教而能自行六波羅蜜。何等四。一者以施導人。二者不說
　　　他人毀禁之罪。三者善知攝法教化眾生。四者解達深法。是為四。梵天
　　　。菩薩有四法。能轉捨禪定還生欲界。何等四。一者其心柔軟。二者得
　　　諸根力。三者不捨一切眾生。四者善修智慧方便之力。是為四。梵天。
　　　菩薩有四法。於諸佛法得不退轉。何等四。一者受無量生死。二者供養
　　　無量諸佛。三者修行無量慈心。四者信解無量佛慧。是為四。梵天。菩
　　　薩有四法。不斷佛種。何等四。一者不退本願。二者言必施行。三者大
　　　欲精進。四者深心行於佛道。是為菩薩有四法不斷佛種。說是諸四法時
　　　。二萬二千天及人。皆發阿耨多羅三藐三菩提心。五千人得無生法忍。
　　　十方諸來菩薩。供養於佛所散天花。周遍三千大千世界。積至于膝。】</經>
　　菩薩折伏煩惱已，善往諸大眾中弘化。今說善入諸大眾，有四種法相。
　　一者求法不求勝，求法者上求佛道為度眾生也。不求勝者於眾生不起慢心也。
故修學佛道，旨在度人，絕不可少有所得，便恃解凌人。如是必致自不得益，眾生
亦不得益。二者恭敬心無憍慢。如法華經常不輕菩薩云，汝等皆是未來佛，我不敢
輕慢汝等。可見無上佛道，不出恭敬二字。三者唯求法利不自顯現，法利者自利利
他共利。菩薩入眾，不求顯耀自己，唯求自他共利。四者教人善法不求名利，菩薩
教人佛法，只為利益眾生，不求個人名聞利養。
　　菩薩有四法，善開法施。興大法會，法施眾生，普利群萌。
　　一者守護於法，菩薩不取著言語相文字相心緣相，而演說如如法，便是守護於
法。二者菩薩說法自益智慧，亦益他人。三者菩薩開法施會，弘揚佛道行善人法。
四者示人垢淨，菩薩法施，在對眾生說明垢淨罪福因果，令眾生知趨吉避凶，如是
始為法施。
　　菩薩有四法得先因力不失善根，得先世之因力，易言之即善根也。堅固先世之
善根，增長先世之善根，謂得先因力。故曰得先因力不失善根，此有四法。
　　一者見他人闕不以為過，菩薩見他人闕失，不以為過，堅固悲願欲度化之。非
但不見他闕相反的而不覆自身過，不生驕慢，堅固度化眾生之因力故。二者於瞋怒
人常修慈心，於瞋怒眾生，不見其過，堅固自身慈心因力。三者常說諸法因緣，菩
薩常以因緣果報不顛倒法，自行化他，堅固先世因力，生生世世令善根增長。四者
常念菩提，常念菩提者，不退轉於阿耨多羅三藐三菩提也。
　　菩薩有四法不由他教而能自行六波羅蜜。菩薩以先因力善根故，雖無人說波羅
蜜行，而能自行化他。除六蔽，成就六波羅蜜。
　　一者以施導人，以先因力故，菩薩以布施導人。令離苦得樂。六度施為首，四
攝施為先。欲度眾生，布施最為上首。布施有三種，財施、法施、無畏施、一者令
眾生離苦得樂。二者不說他人毀禁之罪，此戒波羅蜜也。菩薩自身持戒，於破戒人
不生輕慢，而秉悲愍之懷，亟欲度之。三者善知攝法教化眾生，攝法為化他之行，
攝持將養，方便隨緣，不捨眾生。此有四種，一布施攝，二愛語攝，三利行攝，四
同事攝。亦名同行攝。
　　布施攝與布施度有別，直言布施，令受者離苦得樂，名布施度。若以布施為方
便，旨在攝眾歸道，名布施攝。
　　愛語攝者，言語真實，利益前人，令生歡喜，攝心向道，名愛語攝。何謂愛語
？此有三種，一口離四過，不惡口、不妄語、不綺語、不兩舌。二隨順世間語，如
勸導、喻明、安慰、咒願、讚歎等。三說正法語。
　　利行攝有二，一化眾離惡行，二化眾集善行。
　　同事攝。於因曰同行攝，於果曰同事攝。於因上菩薩與眾生，集善同行，離惡
同行。於果上菩薩與眾生苦事同，化令離苦，樂事同，令彼得樂。
　　以上是菩薩善知攝法教化眾生。四者解達深法，菩薩解達諸法實相，故不由他
教能自行六度。
　　菩薩有四法，能轉捨禪定還生欲界。菩薩行空不住，涉有不著。菩薩憐愍眾生
具悲願行，雖於禪定得自在力，卻不為禪定而生於色界。同時為度眾生下生欲界，
以得善根力故，雖生下地而禪定不失。菩薩以四法修行，得如是功德。
　　一者其心柔軟，隨順眾生故。二者得諸根力，不失善根力故。三者不捨一切眾
生，菩薩悲願心切，寧捨上界勝妙處，而取欲界下劣處。四者善修智慧方便之力，
智慧者般若也，方便者漚和也。菩薩以實智上求佛道，以權智下化眾生。因實而施
權，化權而歸實，故智慧者，可謂方便智慧。方便者，可謂智慧方便。智慧與方便
不縱不橫，不過體之與用而已。
　　菩薩有四法，於諸佛法得不退轉。菩薩以智方便不捨眾生，以方便智而不失佛
道。如是雖經無量劫，而不退轉於阿耨多羅三藐三菩提。以下明四法相。
　　一者受無量生死，為度眾生故。二者供養無量諸佛，續佛慧命故。三者修行無
量慈心，眾生無邊誓願度故。四者信解無量佛慧，佛道無上誓願成故。菩薩以此四
法，於無上佛法得不退轉。
　　菩薩有四法不斷佛種，菩薩得不退轉故，是以能如實修行不斷佛種。不斷佛種
者，續佛慧命也。不斷佛種，有其四法。
　　一者不退本願，四弘誓願也。眾生無邊誓願度，煩惱無盡誓願斷，法門無量誓
願學，佛道無上誓願成。二者言必實行，所行如所言也，菩薩不騙佛，不騙自己，
不騙眾生，故言必實行。三者大欲精進，大欲即精進也。初始發心曰欲，起行曰精
進，發行中不為餘事所留曰不放逸。故精進有三名，曰欲，曰精進，曰不放逸。大
欲者，發無上菩提心也，誓必完成其四種弘誓願也。四者深心行於佛道，深心者，
於無上佛道，誓必底於成也。菩薩以有如是四法，故能不斷佛種。
　　以上佛以四法，答思益梵天之所<問>問。</問>佛說是四法時，有二萬二千天及人，發無
上菩提心。有五千人破無明見法性，得無生忍。於是十方諸來菩薩，散花供養於佛
。所散之花，周遍於三千大千世界，乃至其深度積至於膝。
</檔>
