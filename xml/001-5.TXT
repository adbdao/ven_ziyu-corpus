<檔>
<篇>思益梵天所問經尋繹</篇>
<節>思益梵天所問經尋繹</節>

　　　　解諸法品第四
　　<經>【佛復告思益梵天。如來出過世間。亦說世間苦世間集世間滅世間滅道。
　　　梵天。五陰名為世間苦貪著五陰名為世間集。五陰盡名為世間滅。以無
　　　二法求五陰。名為世間滅道。又梵天。所言五陰但有言說。於中取相分
　　　別生見。而說是名世間苦。不捨是見是名世間集。是見自相是名世間滅
　　　。隨以何道不取是見。是名世間滅道。梵天。以是因緣故。我為外道仙
　　　人說言。仙人於汝身中。即說世間苦世間集世間滅世間滅道。爾時思益
　　　梵天。白佛言世尊。所說四聖諦。何等是真聖諦。梵天。苦不名為聖諦
　　　。苦集不名為聖諦。苦滅不名為聖諦。苦滅道不名為聖諦。所以者何。
　　　若苦是聖諦者。一切牛驢畜生等。皆應有苦聖諦。若集是聖諦者。一切
　　　在所生處眾生。皆應有集聖諦。所以者何。以集故生諸趣中。若苦滅是
　　　聖諦者。觀滅者說斷滅者。皆應有滅聖諦。若道是聖諦者。緣一切有為
　　　道者。皆應有道聖諦。梵天。以是因緣故。當知聖諦。非苦非集非滅非
　　　道。聖諦者。知苦無生。是名苦聖諦。知集無和合。是名集聖諦。於畢
　　　竟滅法中。知無生無滅。是名滅聖諦。於一切法平等。以不二法得道。
　　　是名道聖諦。】</經>
　　既說五陰名世間，今依五陰復明四諦。所謂世間苦，世間集，世間滅，世間滅
道。
　　五陰名世間苦，貪著五陰名世間苦集，五陰盡名世間苦滅，以無二法求五陰，
名世間苦滅道。
　　經云有苦、有諦、有實。凡夫於世間，直言苦事，不知苦由集生，斷集則無苦
，是名為苦。聖者知苦由集生，於苦中因緣有無之法，不差不謬，集有則苦有，集
無則苦無，因而知苦斷集，故苦稱之為諦。然窮其本性，五陰皆空，空則無二，無
二則無苦集滅道，此名之為實。是有苦、有諦、有實義也。
　　因五陰皆空故，所以但有假名言說，純是取相分別之見。由於分別假名，故名
世間苦。不捨這種分別見，故名世間集。
　　是見自相是名世間滅者，所謂見自相者，是見實相也。若見實相，則知諸法無
相，則知諸法皆空，則知諸法無生，是名世間滅。
　　隨以何道，不取著於見，是名世間滅道。若人不取著於見，心空則法空，於是
不見有，不見無，心無所住，是名世間滅道。
　　世人少聞無智慧，但受苦事，不知苦諦。但虛妄造作，惑業相續不知集諦。癡
人聞滅，但墮斷滅見，不知滅諦。聞說修道，但行煩惱與業有為之法，但為世間集
法，不知道諦。世人如是分別，故不得諦，遑論得實。
　　佛言以是因緣，我對外道仙人說，於汝身中即說世間苦，世間集，世間滅，世
間滅道。
　　外道仙人者，修得五通之仙人也。身中具有色受想行識五陰，外道仙人以貪著
五陰故，所以其所修行，皆行世間苦集滅道耳。
　　　　梵天問佛，所說四聖諦，何等是真聖諦？四諦為聖者所行，故又名四聖諦
。佛回答梵天說，梵天！苦不名為聖諦，若苦是聖諦，那麼一切畜生道，皆應有苦
聖諦。
　　苦集不名為聖諦，若集是聖諦，則一切所生處眾生，皆應有集聖諦。一切所生
處眾生者，六道眾生也。六道眾生，皆由集因緣墮入輪迴。若集是聖諦者，則六道
眾生，皆應有集聖諦。所以者何？眾生以集故，生諸趣中。
　　苦滅不名為聖諦，若苦滅是聖諦者，則說斷滅者，皆應有滅聖諦。菩薩於無上
菩提，不說斷滅相。
　　苦滅道不名為聖諦，若道是聖諦，則緣一切有為道者，皆有聖諦。因為道若有
能修所修，即是有為法。須知道者，諸法空相也。於空相中，則心無所住，心無所
住，假名修道。所以永明大師有偈云，學道之人莫強求，於法無心道合頭，無心還
修無心道，修到無心道亦休。
　　因為一切法畢竟空故，所以無苦集滅道。是故聖諦者，知苦無生，名苦聖諦。
知集無和合，名集聖諦。於畢竟滅法中，知無生無滅，名滅聖諦。於一切法平等，
以不二法得道，名道聖諦。
　　為什麼呢？因為一切法悉歸畢竟空。於畢竟空中，一切法無生，一切法無和合
，一切法無生無滅，一切法平等，一切法不二。若如是者，是名真實聖諦。如心經
言，於諸法空相，無苦集滅道，一切法悉無所得。
　　<經>【梵天。真聖諦者。無有虛妄。虛妄者。所謂著我。著眾生。著人。著壽
　　　命者。著養育者。著有著無。著生著滅。著生死著涅槃。梵天。若行者
　　　言。我知見苦是虛妄。我斷集是虛妄。我證滅是虛妄。我修道是虛妄。
　　　所以者何。是人違失佛所護念。是故說為虛妄。何等是佛所護念。謂不
　　　憶念一切諸法。若行者住是念中。則不住一切相。若不住一切相。則住
　　　實際。若住實際。是名不住心。若不住心。是人名為實語者非妄語者。
　　　梵天。是故當知。若非實非虛妄者。是名聖諦。梵天。實者終不作不實
　　　。若有佛若無佛。法性常住。所謂生死性涅槃性常實。所以者何。非離
　　　生死得涅槃。名為聖諦。若人證如是四諦。是名世間實語者。梵天。當
　　　來有比丘不修身。不修戒。不修心。不修慧。是人說生死相是苦諦。眾
　　　緣和合是集諦。滅法故是滅諦。以二法求相是道諦。佛言。我說此愚人
　　　是外道徒黨。我非彼人師。彼非我弟子。是人墮於邪道。破失法故說言
　　　有諦。梵天汝且觀我坐道場時。不得一法是實是虛妄。若我不得法。是
　　　法寧可於眾中有言說有論議有教化耶。梵天言不也。世尊。梵天。以諸
　　　法無所得故。諸法離自性故。我菩提是無貪愛相。】</經>
　　真實聖諦者，無有虛妄。因為不如實知見，不如實知一切法如幻，不如實知一
切法空，妄取於名相，妄生分別，是名虛妄。真實聖諦即名菩提，所謂了達於空性
，是名為菩提。空性中無名無相無有分別，故無我相，無眾生相，無人相，無壽命
相。非養育，非有非無，非生非滅，非生死非涅槃。如是無一法可得，以無所得心
，如是知如是見如是修如是證，是真實聖諦也。
　　梵天！若行者言以下，是說虛妄即是無相，無相故不可著，若人著於虛妄相，
此人便是虛妄者。若人執著說，我知苦是虛妄，我斷集是虛妄，我證滅是虛妄，我
修道是虛妄。此人便著了虛妄相，不知取相正是虛妄。如是之人，不蒙佛護念，何
以故？以其虛妄著相。行者應以無所著心，不取相心，行於四諦，始為真實聖諦也
。
　　所以若不住一切相，則住實際。若住實際，是名心無所住，心無所住，是人名
為實語者，非妄語者。因為此人若有所演說，皆不取於相如如不動故。
　　梵天！是故當知，非實非虛妄者，是名聖諦。真聖諦者，離「實」相，離虛妄
相。離一切諸相，即是真實聖諦。
　　實者終不作不實者，是明諸法性常住也。有佛無佛，法性常住。何以故？因為
法性空寂，不生不滅，不來不去，不一不異，不常不斷故。如是法性，盡未來際真
常一如，平等不二。所以生死涅槃，一如不二。生死無性，即是涅槃。涅槃隨緣，
即現生死。不是離生死另得涅槃，亦不是離涅槃另有生死。
　　生死是相續不斷的，若無不斷，即無生死相續。若無恒常相續，亦無不斷。故
不斷者，是相續之不斷。相續者，是不斷之相續。無相續則無不斷，無不斷亦無相
續。而不斷相續，假名生死，相續不斷，假名涅槃。故知生死涅槃亦復如是，因生
死而有涅槃，因涅槃而有生死。生死者，性即涅槃。涅槃者，相即生死，法爾如是
。故曰生死性，涅槃性常實。
　　相續者，是前法滅，後法生之謂。若無前滅後生，便不得謂相續。如此相續次
第，世人謂之生死。
　　然前法若滅，不應更生後法，因滅法非相續故。如果前法已滅，後法能生，是
說明後生之法，與前滅之法無關。
　　如果前法不滅，依然前法，「後」法何緣得生？故前法不滅而「後」法生者，
不如道理。
　　如此說來，諸法滅不生，不滅亦不生，不生焉有滅？如是法性不生不滅，不來
不去，不一不異，不常不斷。是一切法空無自性也，以無自性故不生不滅，不來不
去，不一不異，不常不斷。世人所謂生死相續不斷者，實無生死也。
　　法無自性，故能隨緣而現。隨緣幻現正說明法無自性。所以無性隨緣生萬法，
萬法隨緣悉無性。無性隨緣，故成生死幻事。生死幻有，故當體即是無性涅槃。所
以生死涅槃，相續不斷，乃至一切二法，皆歸緣事。緣生無性，一體真常。所謂空
性真法，法性真空也。若人證如是四諦，是名世間實語者。因為若有所說法，皆不
取於相，如如不動也。
　　佛宣示過諸法真實性以後，此下便呵責取相分別之人。當來之世，若有比丘取
相分別，便是不修身、不修戒、不修心、不修慧。心者定學也，故此即不修身、戒
、定、慧之謂也。如是之人取相分別故，所以說生死相是苦諦，眾緣和合是集諦，
滅法故是滅諦，以分別二法求相是道諦。如是之人，不知法真實性，故佛說此人是
外道徒眾。因為佛所說緣起法，即是如幻義、空義，無所有義，不可得義，不二義
，平等義，如如義，清淨義，無虛妄義，真實義。故一切法無相，一切法無分別。
　　如果有人作如此邪說，我便不是彼人之師，彼人亦非我之弟子。如是愚人，墮
於邪道，破失正法，故說有相之四諦。
　　佛告思益梵天說，汝觀我在菩提樹下金剛座上成等正覺時，無有一法可得，不
得於實法，亦不得於虛法。既然無法可得是名阿耨多羅三藐三菩提，此法還可以在
大眾中言說論議教化嗎？思益梵天回答說不也世尊。於是佛說，因為諸法無所得故
，諸法無自性故，所以我證無上菩提，是無貪愛相。換句話說，凡是說生死相是苦
諦，和合相是集諦，滅法是滅諦，二法相是道諦，這樣便都是貪著相也。不知諸法
真實義也。
　　<經>【爾時思益梵天。白佛言世尊。若如來於法無所得者。有何利益。說如來
　　　得菩提名為佛。佛言。梵天。於汝意云何。我所說法。若有為若無為。
　　　是法為實為虛妄耶。梵天言。是法虛妄非實。於汝意云何。若法虛妄非
　　　實。是法為有為無。梵天言世尊。若法虛妄。是法不應說有。不應說無
　　　。於汝意云何。若法非有非無。是法有得者不。梵天言。無有得者。梵
　　　天。如來坐道場時。惟得虛妄顛倒所起煩惱畢竟空性。以無所得故得。
　　　以無所知故知。所以者何。我所得法。不可見不可聞。不可覺不可識。
　　　不可取不可著。不可說不可難。出過一切法相。無語無說無有文字。無
　　　言說道。梵天。此法如是猶如虛空。汝欲於如是法中得利益耶。梵天言
　　　。不也世尊。】</經>
　　思益梵天問佛說，既然如來於法無所得，那麼有何利益，而說如來得無上菩提
成佛呢？
　　佛回答說，我所說的法，像有為法，無為法。這些法是實呢，還是虛妄呢？
　　思益梵天說，佛所說的法，皆是虛妄而非實。因為法不可說，離言語相故。凡
有言說，皆是假名，虛妄非實。
　　於是佛又說，所說的法既是虛妄非實，是法為有為無？思益梵天說，若法虛妄
，便不應說有，不應說無，因為法虛妄故。
　　於是佛繼續說，既然法非有非無，此法有得者不？梵天說無有得者。因為不得
於有，亦不得於無。
　　佛說，梵天你要知道，佛坐道場時，唯得虛妄顛倒所起煩惱的畢竟空性。所以
無所得故得，無所知故知。何以故？佛得實相，佛知實相，而實相者無相，無相者
不可得，無所知也。
　　故我所得法，不可見，不可聞，不可覺，不可識，不可取，不可著，不可說，
不可問難。因為無相故，空無所有故。如是之法，出過一切法相，畢竟無相。非言
語相，非文字相，非心緣相。此法猶如虛空，你要於虛空中得利益嗎？思益梵天說
，不也世尊。
　　<經>【諸佛如來甚為希有。成就未曾有法。深入大慈大悲。得如是寂滅相法。
　　　而以文字言說教人令得。世尊。其有聞是能信解者。當知是人不從小功
　　　德來。世尊。是法一切世間之所難信。所以者何。世間貪著實。而是法
　　　無實無虛妄。世間貪著法。而是法無法無非法。世間貪著涅槃。而是法
　　　無生死無涅槃。世間貪著善法。而是法無善無非善。世間貪著樂。而是
　　　法無苦無樂。世間貪著佛出世。而是法無佛出世。亦無涅槃。雖有說法
　　　而是法非可說相。雖讚說僧而僧即是無為。是故此法一切世間之所難信。】</經>
　　思益梵天讚歎說，諸佛如來甚為希有。為一切眾生深入大慈大悲，得如是寂滅
相法，原不可說，不可示，不可思議，佛能以文字言說顯示，教眾生令得。
　　世尊若有人聞是法能信解者，當知是人不從小功德來。如此之法，是一切世間
之所難信。為什麼呢？因為世間貪著實，而此法無實無虛。世間貪著於法，而此法
非法非非法。世間貪著涅槃樂，而此法無生死無涅槃。世間貪著善法，而此法無善
無非善。所謂貪著善法者，是言世間人貪著人天之適欲法也。
　　世間貪著樂，而此法無苦無樂，以不可得故。世間貪著佛出世，而此法無佛出
世，亦無佛入涅槃。因為法不可得故，法畢竟淨故。世人有如是之貪著，悉是貪著
於相，不知一切法本來無相。
　　佛固如是，法寶亦爾。雖有說法，而此法非可說相。法寶如是，僧寶亦爾。雖
讚說僧，而僧即是無為。若說僧寶可得，可得即是有為矣。所以此法，是一切世間
之所難信。
　　<經>【譬如水中出火火中出水難可得信。如是煩惱中有菩提。菩提中有煩惱。
　　　是亦難信。所以者何。如來得是虛妄煩惱之性。而無法不得。有所說法
　　　亦無有形。雖有所知亦無分別。雖證涅槃亦無滅者。世尊。若有善男子
　　　善女人。能信解如是法義者。當知是人得脫諸見。當知是人已親近無量
　　　諸佛。當知是人已供養無量諸佛。當知是人為善知識所護。當知是人志
　　　意曠大。當知是人善根深厚。當知是人守護諸佛法藏。當知是人能善思
　　　量起於善業。當知是人種姓尊貴生如來家。當知是人能行大捨捨諸煩惱
　　　。當知是人得持戒力非煩惱力。當知是人得忍辱力非瞋恚力。當知是人
　　　得精進力無有疲懈。當知是人得禪定力滅諸惡心。當知是人得智慧力離
　　　惡邪見。當知是人一切惡魔不能得便。當知是人一切怨賊所不能破。當
　　　知是人不誑世間。當知是人是真語者善說法相故。當知是人是實語者說
　　　第一義故。當知是人善為諸佛之所護念。當知是人柔和軟善同止安樂。
　　　當知是人名為大富。有聖財故。當知是人常能知足。行聖種故。當知是
　　　人易滿易養。離貪著故。當知是人得安隱心。到彼岸故。】</經>
　　茲以喻例法。譬如水中出火，火中出水般，難令人相信。佛說法亦復如是，煩
惱中有菩提，菩提中有煩惱，亦是一切世間難以相信的。
　　何故說煩惱中有菩提，菩提中有煩惱呢？因為菩提隨緣成煩惱，煩惱性空即菩
提也。
　　如來得是虛妄煩惱之性，而無法不得。煩惱之性，性空也，以煩惱緣起無性故
。而一切法無非緣生，故一切法無非性空。所以既得此虛妄煩惱之性空，一切諸法
無出此外者，故曰無法不得。
　　佛雖有所說法，而無有形。無形即無相也。雖有所知，亦無分別。此即所謂分
別一切法，不作分別想也。佛以無相智，知一切諸相。以無分別智，知一切分別。
涅槃者，無生無滅也，諸法寂滅相也，無分別心也，非是斷滅也，故曰亦無滅者。
良以諸法如幻故不滅，諸法虛妄故不滅，諸法空故不滅，諸法無相故不滅，諸法無
分別故不滅。而若知諸法如幻、知諸法空、知諸法無相、知諸法無分別，便假名涅
槃。
　　接著梵天便稱揚此法功德。若有善男子善女人，能信解如是法義者，是人即得
解脫於諸見。解脫於諸見者，即是見於中道第一義也，見於實相義也，見於無上菩
提也，見於如來也。
　　當知是人已親近供養無量諸佛。佛為一切眾生大善知識，為善知識所護者，即
為佛所護也。當知是人志意曠大，即志向無上佛道也。以下文易解者，不贅述。
　　是人種姓尊貴生如來家，是諸菩薩得佛正法續佛慧命，捨於分別煩惱，攝取無
分別智，能行六度，利益眾生，於是下文即明六度。
　　能行大捨捨諸煩惱，是布施波羅蜜。得持戒力，非煩惱力，是持戒波羅蜜。得
忍辱力，非瞋恚力，是忍辱波羅蜜。得精進力，非有疲懈，是精進波羅蜜。得禪定
力，滅諸惡心，是禪定波羅蜜。得智慧力，離惡邪見，是般若波羅蜜。菩薩生如來
家，能行如是諸出世波羅蜜，成就如來如實功德。
　　菩薩以如是諸功德力故，所以一切惡魔不能得便，一切怨賊所不能破。是人既
得如是功德力，於是行如所言，言如所行，度化眾生，不欺誑世間眾生。
　　善說法相，是善說世俗諦也。說第一義，是能說第一義諦。菩薩依二諦說法，
故所說真實，不誑世間。此下觀文自明。
　　得安隱心者，即得無分別心也。大寶積經云，云何安隱？謂無分別。大方廣三
戒經亦云，云何安隱？謂無分別。因為若起分別，則便取相。既已取相，則便有礙
。心已有礙，則生煩惱。煩惱結使，造十惡業。惡業因緣，墮諸惡道，不得安隱。
故大般涅槃經云，壞結賊故，故名安隱。是人無分別心得安隱故，則究竟彼岸。
　　以上所說，是明能信解如是法義的善男子善女人，自利功德。下文明是人利他
功德。
　　<經>【當知是人度未度者。當知是人解未解者。當知是人安未安者。當知是人
　　　滅未滅者。當知是人能示正道。當知是人能說解脫。當知是人為大醫王
　　　善知諸藥。當知是人猶如良藥善療眾病。】</經>
　　如是八句，是言此人之利他功德。善男子善女人，若信解如是法義，便有自在
之力，攝受諸趣利益一切眾生。以下便廣說是人自在力功德。
　　<經>【當知是人智慧勇健。當知是人為有大力堅固究竟。當知是人有精進力不
　　　隨他語。當知是人為如師子無所怖畏。當知是人為如象王其心調柔。當
　　　知是人為如老象其心隨順。當知是人為如牛王能導大眾。當知是人為大
　　　勇健能破魔怨。當知是人為大丈夫處眾無畏。當知是人無所忌難。得無
　　　畏法故。當知是人無所畏難。說真諦法故。當知是人具清白法如月盛滿
　　　。當知是人智慧光照猶如日明。當知是人除諸闇冥猶如執炬。當知是人
　　　樂行捨心離諸憎愛。當知是人載育眾生猶如地。當知是人洗諸塵垢猶如
　　　水。當知是人燒諸動念猶如火。當知是人於法無障猶如風。當知是人其
　　　心不動如須彌。當知是人其心堅固如金剛山。當知是人一切外道競勝論
　　　者所不能動。當知是人一切聲聞辟支佛所不能測。】</經>
　　當知是人有精進力不隨他語，言其人精進修行，證得自覺聖智。如世尊於菩提
樹下證得無上菩提，是自心現量界之聖智，非是因他語而得之者。故聞思二慧，皆
依他語。若人起修，則行起解絕。若人證得無上菩提，則是言語道斷，心行處滅，
故知佛成等正覺，不隨他語也。
　　象王者，已經馴順，故其心調柔。老象猶為馴順，故其心隨順。牛王者有大力
，能運載大眾至安樂處，故曰能導大眾。
　　無所忌難，菩薩所言決定無有錯謬，所行清白，無有諸惡，言行一致無有過非
，故無所忌難。得無畏法者，得四種無畏也。一者總持不忘說法無畏。二者盡知法
藥及眾生根性欲心說法無畏。三者善能問答說法無畏。四者能斷物疑說法無畏。以
四無畏故，無所忌難。
　　樂諸捨心，離諸憎愛。菩薩行捨，即捨怨親，捨憎愛，以平等心普度一切眾生
。以慈悲心，視一切眾生猶如一子。
　　其餘文義易明，不事重複。
　　<經>【當知是人多饒法寶猶如大海。當知是人煩惱不現如波陀羅。當知是人求
　　　法無厭。當知是人以智慧知足。當知是人能轉法輪如轉輪王。當知是人
　　　身色殊妙如天帝釋。當知是人心得自在如梵天王。當知是人說法音聲猶
　　　如雷震。當知是人降法甘露猶如時雨。當知是人能增長無漏根力覺分。
　　　當知是人已度生死污泥。當知是人入佛智慧。當知是人近佛菩提。當知
　　　是人能多學問無與等者。當知是人無有量已過量。當知是人智慧辯才無
　　　有障礙。當知是人得憶念堅固得陀羅尼。】</經>
　　以大海譬喻饒法寶，大海者注之不滿，取之不竭。煩惱不現，如波陀羅，波陀
羅或為「波羅陀」之誤。波羅陀者，菩薩行位之性種性也。
　　是人以智慧知足，八大人覺中有云，少欲則知足，知足則遠離，遠離則精進，
精進則正憶念，正憶念則心攝，心攝則得慧，得慧則戲論滅。是故知足能生智慧，
故曰智慧知足。
　　說法雷震者，能令六道復甦也。降法甘露猶如時雨者，猶及時雨之潤藥草，普
令滋長也。
　　增長無漏根力覺分，是略說三十七道品也。三十七道品者，四念處，四正勤，
四如意足，五根，五力，七覺支，八正道。五根者，安忍於無漏法。五力者，於世
間法中最為第一。八正親見無漏法。七覺修習無漏法。故今約三十七道品，略言無
漏根力覺分。
　　當知是人入佛智慧，佛之智慧者，實智與方便智也。佛以實智自利，以方便智
利人。實智者，直照空有也。方便智者，行空不證，涉有不著也。如是之人，深入
佛智，直照空有，行空不證涉有不著，度生願切也。
　　當知是人無有量已過量，言其智慧也。其智慧能於空知無量，於無量知空，所
以無有量，已過量。
　　當知是人智慧辯才無有障礙，是言此人具四無礙辯智也。四無礙辯智者，一者
法無礙智，二者義無礙智，三者詞無礙智，四者樂說無礙智。菩薩依實相法，發菩
提心，具四種無礙辯智。一切法界入菩提心，名法無礙智。菩提心中攝諸義，名義
無礙智。實無文字而說文字，名詞無礙智。不可說法，說不斷絕，名樂說無礙智。
　　憶念堅固得陀羅尼，陀羅尼譯曰總持。共有四種，即一法陀羅尼，二義陀羅尼
，三忍陀羅尼，四咒陀羅尼。
　　<經>【當知是人知諸眾生深心所行。當知是人得智慧力正觀諸法解達義趣。當
　　　知是人勤行精進利安世間。當知是人超出於世。當知是人不可污染猶如
　　　蓮華。當知是人不為世法所覆。當知是人利根者所愛。當知是人多聞者
　　　所敬。當知是人智者所念。當知是人人天供養。當知是人為坐禪者之所
　　　敬禮。當知是人善人所貴。當知是人聲聞辟支佛之所貪慕。當知是人不
　　　貪小行。當知是人不覆藏罪不顯功德。當知是人威儀備具生他淨心。當
　　　知是人身色端正見者悅樂。當知是人有大威德眾所宗仰。當知是人以三
　　　十二相莊嚴其身。當知是人能繼佛種。當知是人能護法寶。當知是人能
　　　供養僧。當知是人諸佛所見。當知是人為得法眼。當知是人以佛智慧而
　　　得受記。當知是人具足三忍。當知是人安住道場。當知是人破壞魔軍。
　　　當知是人得一切種智。當知是人轉於法輪。當知是人作無量佛事。】</經>
　　當知是人知諸眾生深心所行，深心者，上求佛道心也。知諸眾生上求佛道之所
應行，如實覺入無上佛道也。
　　當知是人得智慧力正觀諸法解達義趣，若智以無所得而為方便，知諸法悉皆寂
滅相，而亦不取著於寂滅相，是以智慧力正觀諸法解達義趣。
　　勤行精進，利安世間。是人入諸眾生，行八萬四千法門，度諸眾生，無有疲倦
。是人雖入世間，然超諸世間，不為世間所染。不為世間得失、憎愛等法所覆。
　　當知是人，為利根者所愛，多聞者所敬，智者所念。當知是人應受人天供養，
坐禪修定者所敬禮，善人之所貴，聲聞緣覺之所愛慕。
　　當知是人不貪小行，不貪聲聞緣覺小乘人行也。當知是人不覆藏己過，不顯耀
功德。當知是人持戒威儀具足，能令他人生清淨心。當知是人身色端正，不醜陋殘
疾，能令見者喜悅。
　　大威德眾所宗仰，威令眾人畏服，德令眾人感化。由令他淨心，令他悅樂，令
他畏服感化，乃至能具相好，續佛慧命，護持法寶，供養僧眾。此者令三寶常住也
。
　　當知是人諸佛所見，為得法眼成大菩薩，終至蒙佛受記，成無上覺。
　　具足三忍，三忍者，信忍順忍無生忍也。此三種忍，位在初地至於九地，具足
三忍，應是十地等覺位也。以至菩提樹下破魔成佛，轉法輪度眾生，作無量佛事。
是極言信解此法之人，功德無量也。
　　<經>【若人信解如是法義。不驚疑怖畏者。得如是功德。是人於諸佛阿耨多羅
　　　三藐三菩提。甚深難解難知難信難入。而能信受讀誦。通利奉持。為人
　　　廣說如說修行。亦教他人如說修行。如是之人我以一劫若減一劫。說其
　　　功德猶不能盡。】</經>
　　總結全文。假使有人信解如是法義，而能不驚疑怖畏者，即得上來所說諸功德
。如是之人，於諸佛所得甚深難解難知難信難入的，阿耨多羅三藐三菩提法，能夠
信受讀誦，通利奉持。并且能為人廣說如說修行，亦教他人如說修行。
　　信受讀誦，通利奉持，是自行自利。為人廣說，亦教他人如說修行，是化他利
人。自行化他自利利人，是修菩提行也。
　　如是之人，功德無量。我若於增劫中乃至於減劫中，說其功德，猶不能盡。
</檔>
