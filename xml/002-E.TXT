<檔>
<篇>十二門論</篇>
<節>十二門論隨解</節>
　　　　<節>觀相門第四</節>
　　<經>【復次一切法空何以故
　　　有為及無為　　二法俱無相　　以無有相故　　二法則皆空】</經>
　　此觀相門，在明於無相也。然文中明破生住滅三相，何故名曰觀「相」門呢？
此者在表示破一切相，故曰有為及無為，二法俱無相。復次三相中自具有為無為，
譬如說有為法有三相，曰生住滅。然有外人謂三相亦有為亦無為。如曇無崛人謂生
住是有為，滅是無為。故若破三相，即破一切法，所以直名觀相門。
　　其實三相者緣起如幻也，緣起幻相，實則為空。故龍樹菩薩，既明三相，復破
三相。其所破者，在破外人執如幻假法為實有也，非破如幻假也。故破者破其執，
不破其法。何以知之？偈云二法則皆空，空焉可破？故知破其執，不破其空也。
　　佛依世諦說有三相，以第一義諦說諸法實相無相。於中心無所住，相不礙無相
，無相不礙於相。若心有所住，則執相礙無相，執無相礙相，佛如此說法，旨在令
眾生因緣起會入性空，由性空知是緣起。此是如來以權實二智度諸愚矇。智者聞無
相即知無相即相，聞三相即知相即無相。如是始會因緣生不異本性空，本性空不異
因緣生，因緣生即是本性空，本性空即是因緣生。
　　佛於無相說相，為欲止眾生「無」見。佛於相說無相，為欲止眾生「有」見。
佛於無相說相，欲令眾生聞有即會是無。佛於相說無相，欲令眾生，聞無即會是有
。若人於無知有謂之智，聞有知無謂之慧，如此說者，在破眾生之有無見，欲令眾
生得真智慧。
　　破三相者，總明無生法。若法無生，當即無住。若無生無住，當即無滅。若無
生住滅，則有為無為一切法即空矣。故長行曰，復次一切法空。
　　空無自性，即緣起而性空，空無性成緣起。以緣起故，一一法有無量差別，以
差別故，曰有為相。有為差別諸相，託緣幻現，假有非實，當體即是性空。故有為
以無為為義，無為以有為為義。一尚不立，何況有二？所以龍樹菩薩為破此執，乃
有觀相門來。
　　偈云，有為及無為，二法俱無相，以無有相故，二法則皆空。
　　上半偈破有為無為二法相。法若無相，其法則空。故下半偈，由無相而明法空
。用以說明一切法空，還應長行「復次一切法空，何以故？」。以有為無為俱無相
故，則知一切法無相。以一切法無相故，所以一切法空。
　　<經>【有為法不以相成。問曰何等是有為相。答曰。萬物各有有為相。如牛以　　　角垂尾端有毛。是為牛相。如瓶以底平腹大頸細脣。是為瓶相。
　　　如車以輪軸轅軛。是為車相。如人以頭目腹脊肩臂手足。是為人相。如
　　　是生住滅。若是有為法相者。為是有為。為是無為。】</經>
　　有為法不以相成，是總明有為法無相也。有為法幻有非實，其相是假，眾緣所
成無有自性，故無有相。
　　以下問答，問何等是有為相？以四事回答，曰牛曰瓶，曰車曰人。答中雙引有
情無情作答，示不偏局。
　　首先明萬物各有有為相。此二義中來，一萬物是果，故是有為相。二萬物眾緣
所成無有自性，故是有為相。以下即舉四事明有為相。
　　如牛以角垂尾端有毛，是為牛相。
　　牛是有為法，因為牛是果法，牛以眾緣和合為相。以角、脊、垂、尾端有
毛等，和合而有牛相。
　　如瓶以底平腹大頸細唇粗是為瓶相。
　　瓶是有為法，因為瓶是眾緣和合而生的果法。例如瓶以底平、腹大、頸細、唇
粗，眾緣和合而有瓶相，故知瓶是有為相。
　　如車以輪軸轅軛，是為車相。
　　車是有為，因為車是眾緣和合的果法。以輪、軸、轅、軛等眾緣和合，而有車
相。
　　如人以頭目腹脊肩臂手足，是為人相。
　　人是有為，因為人是眾緣和合的果法。以頭、目、腹、脊、肩、臂、手、足等
眾緣和合，而有人相。
　　以上略舉情與無情四事，明有為相。然有為法即是果，以上三門已明果法不生
，廣略眾緣法，是中無有果。無果焉會有相？同時眾緣所成法，即是無自性。法無
自性，是無此法。此法若無，焉會有相？故有為法不以相成。何以故？一切法空故
。
　　如是下據理奪破生、住、滅三相。先徵情，後破斥。請問如是生住滅，若是有
為法相者，為是有為，為是無為。
　　既曰生住滅三相是有為法相者，那麼此生住滅的本身，是有為抑是無為呢？此
是徵問生住滅是不是眾緣所生的果法呢？若是，則眾緣所生的果法，本來無生。於
上來三門中已破，汝今更立有為法相，被破必矣。若曰生住滅是無為，無為是無此
法。何得謂有三相？同時三相若是無為，無為不應與有為作相。是故問與破，均重
在提有為相。
　　<經>【問曰若是有為有何過。答曰
　　　若生是有為　　復應有三相　　若生是無為　　何名有為相】</經>
　　外人問此生住滅，若是有為有何過？生住滅是有為相，故外人先問有為。
　　龍樹今破一切執，凡執有所得者，皆被破也。以有所得，即乖畢竟空義，若乖
空義，即違無上菩提。以畢竟空即無上菩提故。所以執有所得者，一皆被破。例如
薩婆多執有為，分別說人立無為，曇無崛人謂生住滅三相亦有為亦無為。是故各有
所執，以有所執故，一皆被破。是知龍樹立論，旨在明真空義也。
　　若生是有為，復應有三相。
　　先破有為，唯說「生」相，以例住滅二相。如果「生」相是有為，那麼有為法
應有生住滅三相。如此說來，生中復應有生住滅。乃至生住滅之生，復應有生住滅
三相，否則便構不成有為。若生住滅復有生住滅……。如是便有無盡之過。其餘住
滅亦復如是。正答外人，若生住滅是有為，便有無盡過也。
　　所以若生是有為，故須三相為其作相。既然生住滅能為有為作相，當然三相即
是有為相。若三相是有為，復應有生住滅為其作相。如是重重作相，當是無窮。
　　如果說有為法體，須生住滅作相，而此三相不復須生住滅為之作相，則三相應
是無為。何以故？以有為法有三相，若無三相當然是無為了。所以下半偈破無為，
為恐外人見破有為，反遯無為也。
　　若生是無為，何名有為相。
　　假使汝言有為法體須生住滅作相，相不復須相。然而相若無有為相則應是無為
。如果生是無為，怎能與有為作相呢？故曰何名有為相。
　　<經>【若生是有為者。即應有三相。是三相復應有三相。如是展轉則為無窮。
　　　住滅亦爾。若生是無為者。云何無為與有為作相。離生住滅誰能知是生
　　　。】</經>
　　若生是有為者下，明若三相是有為，便有無盡之過。因為三相復應有三相，展
轉無窮矣。
　　同時若相中復有三相展轉無窮，便應生中有滅，滅中有生。但是生滅是相違的
，若謂生是有為，滅便是無為。若謂無滅，無滅焉成有為相？若謂生滅二相一時俱
，則對生應無滅，對滅應無生。「住」相之於生滅，亦復如是。故知若三相一時俱
，便失三相了。故若執有所得，皆不如道理。
　　若生是無為，云何無為與有為作相？離生住滅，誰能知是生。
　　此者解釋下半偈。如果生是無為，易言之如果生住滅是無為也。然有為與無為
是相反的，是有為即非無為，是無為即非有為。猶如明則無闇，闇則非明，那麼闇
怎能與明作相呢？
　　並且無為者，無生住滅三相，若生是無為，便失卻有為相了。如果生離開生住
滅三相，便不可分別，若不可分別，誰能知此有為法之生呢？不但如此，如果離開
三相不可分別，勢必亦不知有為法此是住此是滅？
　　<經>【復次分別生住滅故有生。無為不可分別是故無生。住滅亦爾。生住滅空
　　　故有為法空。有為法空故無為法亦空。因有為故有無為。有為無為法空
　　　故一切法皆空。】</經>
　　復次下，以無為法則無分別破。明若「生」無生住滅之分別便是無生。
　　復次分別生住滅，故有生。無為不可分別，是故無生。住滅亦爾。
　　有為是可分別生住滅三相的，而無為則無二，故無有分別。無有分別，便不可
謂生與住不同，住與滅不同。既然三者一際，何得謂此是生，此是住，此是滅？是
故不可分別則是無生無住無滅。生如此，住滅亦如此。
　　生住滅空故，有為法空，有為法空故，無為法亦空，因有為故有無為。有為無
為法空故，一切法皆空。
　　總結一切法空，一切法空，故破一切有無見。若生住滅空，有為法則空。因為
以生住滅三相，故知有為法。生住滅空，於是有為法空。有為法空故，無為法亦空
。因為對有為說無為故。
　　既然有為無為皆空，是知一切法皆空。因為一切法皆可攝入有為無為故。一切
法皆空故，所以有為及無為，二法俱無相。
　　<經>【問曰。汝說三相復有三相是故無窮。生不應是有為者。今當說
　　　生生之所生　　生於彼本生　　本生之所生　　還生於生生】</經>
　　外人聞破，於是圖救。問曰下救無窮過。汝說三相復有三相，是故無窮，所以
生不應是有為，是事不然，我今當說其理由，於是先偈頌立宗。
　　生生之所生，生於彼本生，本生之所生，還生於生生。
　　偈中大意是說，由本生而生「生生」，復由生生更生於本生。如是生生不已，
而無無盡過也。
　　茲舉例說明。例如穀能生芽，芽能生新穀，此根本穀之能生，便是本生。此本
生所生之穀，復能生新穀，所以謂之生生。如此生生之生，即是生本生也。是故生
生（新穀）是由本生而生，而此生成之穀，還成為本生之穀。如此循環生生不已，
實無無窮過也。是知生為有為作相，并無無窮之過。故曰生生之所生，生於彼本生
，本生之所生，還生於生生。外人以此立宗，支持其有所得見。所謂有所得見者，
有見無見也。
　　以下外人自釋宗義。
　　<經>【法生時通自體七法共生。一法。二生。三住。四滅。五生生。六住住。
　　　七滅滅。是七法中。本生除自體。能生六法。生生能生本生。本生還生
　　　生生。是故三相雖是有為而非無窮。住滅亦如是。】</經>
　　外人曰，若法生時，自體七法共生。是故三相雖是有為，而非無窮。何謂七法
？一有為自法體，若無此法體，生住滅無所依。二生，三住，四滅，五生生，六住
住，七滅滅。
　　例如穀是有為自法體，生、住、滅悉依之而有。此有為自法體之生，曰本生，
亦可謂大生。能為自法體作相，亦能為住、滅、生生，住住、滅滅作相，但不能為
自作相。而生生能為本生作相，為本生作相之生生，亦可謂小生。
　　故穀為自法體，穀初生為本生。生復生穀為生生，此生生為本生作相。如此穀
之本生而成新穀，生生之新穀復為本生。於是「本生」生「生生」，「生生」復生
「本生」，是以生生不息，有為法乃成。
　　住者住生，滅者滅生，依本生而說有住相滅相。既然本生（大生）以生生（小
生）為生相，故大住以小住為住相，是名住住。大滅亦以小滅為滅相，是名滅滅。
　　如是六法共起，能成有為自法體，生住滅循環不已，無有無窮過也。故外人解
釋說，生生能生本生，本生還生「生生」。是故三相雖是有為，而非無窮。住滅亦
如是。用以結成其宗旨。
　　像這種論調，世間多有。例如穀生穀，穀還生穀，生穀已還生於穀……。如此
生生無已，而非無窮。外人如此計著，始終落於有法，落於有生住滅。
　　答曰下，論主破斥其非。破斥中先偈頌後長行。
　　<經>【答曰
　　　若謂是生生　　還能生本生　　生生從本生　　何能生本生
　　　若謂生生能生本生。本生不生生生。生生何能生本生。】</經>
　　答曰以下正破，以此果無因，焉能成果破。若謂是生生，還能生本生，生生從
本生，何能生本生。
　　汝若謂本生是由「生生」而生，一定要有生生為之因，方能生本生。但此生生
是從本生而生，既然本生尚無，何能為生生作因？若尚無因，焉能有「生生」之果
？若無「生生」，又怎能生本生呢？以本生之果，亦無因故。
　　如果汝謂本生先有，若本生先有，又何須「生生」生本生呢？故若無本生為因
，便不能生「生生」。既無生生為因，又怎能生本生？
　　故若謂「生生」能生本生，本生未生「生生」時，那裡有「生生」生本生呢？
因為本生未生「生生」，是無「生生」。既無生生為因，便不能生「本生」之果。
本生若無，又怎能生「生生」呢？是故汝言生生之所生，生於彼本生，本生之所生
，還生於生生。這種說法，是不合道理的。
　　<經>【若謂是本生　　能生彼生生　　本生從彼生　　何能生生生
　　　若謂本生能生生生。生生生已還生本生。是事不然。何以故。生生法應
　　　生本生。是故名生生。而本生實自未生。云何能生生生。】</經>
　　若謂是本生，能生彼生生，本生從彼生，何能生生生。
　　法若從他生者，不應還生他。何以故？法若從他生，「他」必是先有，他既先
有，何須更生他？若他先無，無法焉有生用？既無生用，焉能生法？
　　故汝言是本生，能生彼生生，一定是先有此「本生」了。既然本生先有，便不
須待「生生」而生。若本生原無，又怎能生「生生」？所以若法從他生，便不能生
他，因為先無故。
　　偈中上二句，是引述外人語。下二句是隨情縱破。本生既從他生，何能生他。
故曰本生從彼生，何能生「生生」。
　　長行解釋曰，若謂本生能生「生生」，「生生」生已，還生本生，是事不然。
據理直呵其非，以「生生」即從他生，不應還能生他。
　　何以故？所謂「生生」法者，是因為能生本生，所以名為「生生」。而本生實
自未生，云何能生「生生」？因為汝言本生是由「生生」而生。然而「生生」未生
本生時，本生原無，無法焉能生彼「生生」呢？
　　<經>【若謂生生生時能生本生者是事亦不然。何以故
　　　是生生生時　　或能生本生　　生生尚未生　　何能生本生
　　　是生生生時。或能生本生。而是生生自體未生。不能生本生。】</經>
　　外人聞破，於是轉立一時之說。云「生生」生時，一時俱能生本生。
　　若謂生生生時，能生本生者，是引述外人之語也。是事不然下，正明破義。何
以故，謂是事不然之義。是「生生」生時，或能生本生，此係縱情破。或有惑意也
，謂汝惑為「生生」生時，能生本生。但是生生尚未生，何能生本生？
　　若謂「生生」與本生一時俱生，無有道理。如此情形，不出三種，一俱有，二
俱無，三一有一無。若「生生」與本生一時俱有，「生生」已有，不須「本生」生
。本生已有，亦不須「生生」生。若「生生」與本生一時俱無，「生生」若無，不
能生本生。本生若無，不能生「生生」。若謂「生生」與本生一有一無一時俱，然
有與無相違，是矛盾的，焉能一時併存？故據理而論，不得成立。
　　所以是「生生」生時，或能生本生。但是「生生」由本生而生，本生未生，所
以「生生」自體尚未生，是不能生本生的。
　　<經>【若謂是生生生時能自生亦生彼。如燈然時能自照亦照彼。是事不然何以
　　　故
　　　燈中自無闇　　住處亦無闇　　破闇乃名照　　燈為何所照
　　　燈體自無闇。明所住處亦無闇。若燈中無闇。住處亦無闇。云何言燈自
　　　照亦能照彼。破闇故名為照。燈不自破闇。亦不破彼闇。是故燈不自照
　　　。亦不照彼。】</經>
　　若謂是生生生時，能自生亦生彼。如燈燃時，能自照亦照彼。
　　外人計此「生生」生時，便具有二種能力。既能自生，同時亦能生他。并舉例
說明，猶如燈燃時，能自照亦能照物。此如大眾部師所計，大眾部即計，有為生相
，能自生亦能生他。
　　茲先明本宗，顯示破義。一切法畢竟空，一切法無自性，是根本立宗義。一切
法空，空法云何自生生他？一切法無性，無性法云何自生生他？若謂有為法生相，
能自生亦能生他，顯係謬執，是故被破。
　　是事不然，直呵其非。何以故下，明破斥義。破中先破譬喻，藉斥其宗。汝謂
如燈燃時，能夠自照亦能照彼。生相亦復如是，能自生亦能生他。是事不然，偈曰
：
　　燈中自無闇，住處亦無闇，破闇乃明照，燈為何所照。
　　所謂燈中自無闇，住處亦無闇者，是明諸法畢竟空義。讀者萬勿作意求明求闇
，否則便乖本宗義。
　　於理有明則無闇，有闇則無明。今燈燃時為明，自然燈中自無闇了。
　　燈照處是明，是明便無闇。所以燈住處亦無闇。既然無闇，故不須照。因為破
闇乃名照，今既無闇，無闇則無照，無照則無破闇之用。燈自無闇，故不自破闇。
住處無闇，是故亦不破彼闇。不自破闇，故燈不自照，住處無闇，故亦不照彼。
　　<經>【是故汝先說燈自照亦照彼。生亦如是自生亦生彼者。是事不然。】</經>
　　所以汝先前所說，燈能自照，亦能照彼，是不合道理的。因為一切法畢竟空，
一切法無自性，一切法無分別，一切法一相所謂無相，怎會有能照所照的分別呢？
　　汝以燈的自照照彼，以例有為法的生相，能自生亦能生彼，同樣是不合道理的
。因為畢竟空中，無有法生，故不能自生，亦不能生他。
　　既然生相不能自生，亦不能生他。故不得說「生生」生時，能生本生。汝「生
生」生時便是自生也，汝謂能生本生者，便是生他。
　　於是可知，燈譬被破，即可例知生法不成。
　　<經>【問曰。若燈然時能破闇。是故燈中無闇。住處亦無闇。答曰
　　　云何燈然時　　而能破於闇　　此燈初然時　　不能及於闇
　　　若燈然時不能到闇。若不到闇不應言破闇。】</經>
　　外人救曰，汝云燈中自無闇，住處亦無闇，是故燈不能破闇。以不能破闇故，
所以不能自照，亦不能照彼。但是要知道，燈初燃時，能破於闇。闇既被破，所以
燈中無闇，住處亦無闇。換句話說，因為有闇，方須燃燈，燈初燃時，闇即被破。
以被破故，所以燈中自無闇，住處亦無闇。汝約後時言，不識初時義，故論不然。
　　外人不識空義，仍執一切法有。燈能自照，亦能照彼，生能自生，亦能生他。
不知燈及明闇，生及自他，乃至一切法，悉是無性，悉是空寂，焉可定執哉。此是
據理而論，然破係隨情縱破，故須委曲闡述。
　　答曰以下，申明破意。破中先偈頌，後長行文。上半偈引述外人語意，下半偈
破之。
　　云何燈燃時，而能破於闇，此燈初燃時，不能及於闇。
　　汝謂燈初燃時，而能破於闇。但是燈燃時不能及於闇，云何能破闇。何以故？
因為有明時已無闇，有闇時則無明，二者不相及，不能一時俱，怎能以明破闇呢？
所以明不能及於闇，故不能破闇。
　　乃至明及於闇，亦不能破闇。為甚麼呢？因為明可及闇，是明與闇能一時俱。
如果明與闇能一時俱，當然明不能破闇。故明不及闇，不能破闇。明及於闇，亦不
能破闇。
　　故長行文曰，若燈燃時不能到闇，若不到闇，不應言破闇。
　　<經>【復次
　　　燈若不及闇　　而能破闇者　　燈在於此間　　則破一切闇
　　　若謂燈雖不到闇。而力能破闇者。此處然燈應破一切世間闇。俱不及故
　　　。而實此間然燈。不能破。一切世間闇。是故汝說燈雖不及闇。而力能
　　　破闇者。是事不然。】</經>
　　外人轉計，雖然明不到闇，而能破闇。何以故？能懸破故，燈能懸隔而破於闇
也。
　　上半偈引述外人語意，下半偈破斥。偈曰燈若不及闇，而能破闇者，燈在於此
間，則破一切闇。
　　若謂燈能懸破於闇，則應此處燃燈，破一切世間闇。何以故？以此處與一切處
，俱不到故。若謂燈能破近，不能破遠，不應道理。何以故？因為近與遠俱不到故
。於近不到，能夠懸破，亦應於遠不到，能夠懸破。若謂於遠不到，不能懸破，亦
應於近不到，不能懸破。若謂同是懸隔，卻破近不破遠，亦應同時懸隔，破遠不破
近。既然燈能破近，不能破遠，當然是有到有不到了。汝作此說，實是進退失據也
，自相矛盾也。
　　長行文曰，若燈雖不到闇，而力能破闇者。此是引述外人懸破之說。則此處燃
燈，應破一切世間闇。因為懸隔力能破闇故，以俱不及故。若如此者，燈照應無別
於遠近，然一燈天下皆明矣。如果一燈不能照盡天下，何得謂燈能懸破也。
　　汝言懸破的道理，事實不然。事實上此處燃燈，不能破一切世間闇。是故汝說
燈雖不及闇，而力能破闇者，是事不然。
　　<經>【復次
　　　若燈能自照　　亦能照於彼　　闇亦應如是　　自蔽亦蔽彼
　　　若謂燈能自照亦照彼。闇與燈相違。亦應自蔽亦蔽彼。若闇與燈相違。
　　　不能自蔽亦不蔽彼。而言燈能自照亦照彼者。是事不然。】</經>
　　復次下，就燈與闇相違而破。燈能照物，闇能障物，二者體性相違。若謂燈能
自照，亦能照於彼，闇亦應自障而能障彼。即是說燈能自照亦能照闇，則應闇能自
障，亦能障燈。
　　因為燈既有照闇之力，當然闇亦應有障明之力。如果闇有障明之力，然則燈怎
能破於闇呢？
　　或者汝言，因為明力勝於闇，故明能破闇。闇力劣於明，所以不能障於明。若
然，闇既不能障明，又何須明來破闇？
　　所以二者俱相違，若謂闇不能障明，亦應燈不能破闇。若謂燈能破闇，亦應闇
能障明。若謂燈能破闇而闇不能障燈，亦應闇能障燈而燈不能破闇，因為二者性相
違故。若謂燈之與闇有違有不違，若闇不違燈，應燈中有闇。若燈不違闇，應闇中
有燈。故曰是事不然。
　　<經>【是故汝喻非也。如生能自生亦生彼者。今當更說
　　　此生若未生　　云何能自生　　若生已自生　　已生何用生】</經>
　　至此破喻完畢，并直斥其非。繼之破法，如生能自生亦生彼者，亦非也。今當
更說，以明其義。先以偈頌明後以長行解釋。偈曰，此生若未生，云何能自生，若
生已自生，已生何用生。
　　先破未生，後破已生。如果此生未生，未生是無有，怎能說生能自生呢？如果
說此生已經生了，若已自生，何用更生？所以汝說生能自生，是不對的。
　　是知諸法生是因緣生，非自性生。生假因緣，故法無自性。法若無性，是法無
生。所以法無性而緣成，既緣成乃無性。既然生不自生，焉能生彼？以下以長行解
釋。
　　<經>【此生未生時。應若生已生。若未生生。若未生而生。未生名未有。云何
　　　能自生。若謂生已而生生已即是生。何須更生。生已更無生作已更無作
　　　。是故生不自生。若生不自生。云何生彼。汝說自生亦生彼。是事不然
　　　。住滅亦如是。】</經>
　　此未生時之生，是已生呢，還是未生呢？如果是未生，未生便是無有。法尚無
有，何能自生？若謂無有之法能夠自生，便應有第二頭第三手。
　　如果說此生是生已而生，但是生已即是生，何須要更生呢？事實上生已更無生
，作已更無作。如果說生已還須更生，那麼嬰兒出生已，還應出生，乃至一次復一
次出生無已。所以生已更無生，作已更無作。
　　是故生不自生，若生不自生，云何生彼。
　　此生尚不能自生，又怎能生他呢？譬如枯樹，尚不能自生，怎麼會生果呢？
　　汝說自生亦生彼，是事不然。住滅亦如是。
　　總結其非。外人為支持其自生生彼的理論，而用燈喻。破中先破喻後破法，破
法時總破生住滅。生住滅不成，則「生生」生本生，本生生「生生」的道理亦不能
成立。
　　<經>【是故生住滅是有為相。是事不然。生住滅有為相不成故有為法空。有為
　　　法空故無為法亦空。何以故。滅有為名無為涅槃。是故涅槃亦空。】</經>
　　是故汝說生住滅是有為相，是事不然。因為實無生住滅，一切法空故。於空中
無生無住無滅。何以故？以生住滅者，依本法體而有。今一切法空，本法體尚無，
何有生住滅？故生住滅空，有為法即空。
　　有為法空故，無為法亦空。何以故？滅有為名無為涅槃，是故涅槃亦空。
　　何故有為法空，無為法亦空呢？因為滅卻有為，名為無為，名為涅槃。今有為
法空，無可滅者，故無為法亦空。故經云，無無明，亦無無明滅，無老死，亦無老
死滅，無智亦無得。
　　<經>【復次無生無住無滅。名無為相。無生住滅則無法。無法不應作相。若謂
　　　無相是涅槃相。是事不然。若無相是涅槃相。以何相故。知是無相。若
　　　以有相知是無相。云何名無相。若以無相知是無相。無相是無。無則不
　　　可知。】</經>
　　復次者，再加說明也。復次無生無住無滅，名無為相。無生住滅則無法，無法
不應作相。
　　無生無住無滅是無為法相，但是無生無住無滅便是無法，無法焉能作相。
　　若謂無相是涅槃相，是事不然。若謂無相是涅槃相，以何相故，知是無相？
　　汝若謂無生住滅，即是無相，無相為涅槃作相。究竟以何相知是無相呢？若以
「無相」知是無相，則此無相豈非相耶？既然有相可知，怎能說是無相呢？
　　如果不以相知無相，以無相而知無相，然無相是無，無則不可知也。
　　<經>【若謂如眾衣皆有相唯一衣無相正以無相為相故。人言取無相衣。如是可
　　　知無相衣可取。如是生住滅是有為相。無生住滅處當知是無為相。是故
　　　無相是涅槃者。是事不然。何以故。生住滅種種因緣皆空。不得有有為
　　　相。云何因此知無為。汝得何有為決定相。知無相處是無為。是故汝說
　　　眾相衣中無相衣喻涅槃無相者。是事不然。又衣喻後第五門中廣說。是
　　　故有為法皆空。有為法空故無為法亦空。有為無為法空故我亦空。三事
　　　空故一切法皆空。】</經>
　　外人舉衣為例，說明無相是無識別相，非是無法也。例如有很多衣皆有識別之
相，唯有一衣無識別相，說此衣是無相之衣，非無此衣也。以如是故，人可言取無
相衣，取無相為相之衣也。無相衣可取，豈是虛無哉。
　　破中先引述外人語意，然後破斥。若如汝言如無相衣之喻，所以生住滅是有為
相，無生住滅處，當知是無為相，是故無相是涅槃者，是事不然。
　　外人仍是執於有所得，有所得於有為，有所得於有生住滅相，有所得於無為，
有所得於無生住滅。如是執著有所得故，所以被破也。
　　何以故下，明破義也。何以故？生住滅種種因緣皆空，不得有有為相，云何因
此知無為？
　　生法不可得，若生不可得，自然生「住」亦不可得，生「滅」亦不可得。生住
滅不可得，所以種種因緣皆空。既然生住滅皆空，空不能為有為法作相，故不得有
有為法。有為法滅，乃知無為。今有為法空，云何因此而知有無為法呢？汝得何有
為決定相，而知無相是無為呢？
　　汝認為實有有為相，有為相滅說無相，因無相而說無為。其實有為決定相不可
得，有為相不可得則無相亦不可得，無相不可得則汝云何知無相處是無為呢？
　　是故汝說眾相衣中無相衣，喻涅槃無相者，是事不然。
　　汝言眾相衣中，無識別相者是無相衣。但眾相衣者，即有為相。須知有為相不
可得，即是說眾相衣不可得也。若眾相衣尚不可得，怎能說眾相衣中無相衣呢？
　　眾相衣中無相衣喻尚不成立，用喻涅槃無相，自然亦不成立了。故曰是事不然
。
　　又衣喻後第五門中廣說。明後文當復說也。
　　最後總結以明宗旨。是故有為法皆空，有為法空故，無為法亦空。有為無為法
空，故我亦空。三事空故一切法皆空。
　　終明我法皆空，是畢竟空也。
</檔>
