<檔>
<篇>十二門論</篇>
<節>十二門論隨解</節>
　　　　<節>觀一異門第六</節>
　　<經>【復次一切法空。何以故
　　　相及與可相　　一異不可得　　若無有一異　　是二云何成】</經>
　　前以有相無相破已，為掃外人餘疑，故更破一異。謂相及與可相，一異不可得
，若無有一異，是二云何成？破相可相一異者，在明空理顯正破邪也。故初長行即
明示，復次一切法空。
　　何謂相，何謂可相？相者能相也，可相者所相之法也。例如生住滅是相，有為
法是可相之法。質礙是相，色是可相之法。領納是相，受是可相之法。取相是相，
想是可相之法。造作是相，行是可相之法。了別是相，識是可相之法。餘可類推。
　　然相與可相一不可得，相與可相異亦不可得。一與異不可得，所以相與可相皆
空。
　　<經>【是相可相。若一不可得。異亦不可得。若一異不可得。是二則不成。是
　　　故相可相皆空。相可相空故一切法皆空。】</經>
　　以相可相皆空故，所以一切法皆空。因為一切法不外相與可相故。用此證成一
切法空義。
　　<經>【問曰。相可相常成。何故不成。汝說相可相一異不可得。今當說凡物或
　　　相即是可相。或相異可相。或少分是相。餘是可相。】</經>
　　外人救曰，事實上相可相常成，怎能說相可相不成呢？汝說相可相一異不可得
，我今當說相可相成立的理由。
　　凡物以下，外人先明其義。凡物或相即是可相，是說有些情形，是相與可相為
一的。相即是可相，便是相與可相為一。或相異可相，說明有些情形，相與可相是
異的。或少分是相，餘是可相。說明有些情形，相與可相是亦一亦異的。以下便舉
例說明。
　　<經>【如識相是識離所用識更無識。如受相是受離所用受更無受。如是等相即
　　　是可相。】</經>
　　舉例中先明相與可相一。例如識，識是可相，了別是相。而了別即是識，識即
是了別，這不是相與可相一嗎？再如受，受是可相，領納是相。然而領納便是受，
受便是領納，豈不是相與可相一嗎？故知如是等法，相即是可相也。
　　<經>【如佛說。滅愛名涅槃。愛是有為有漏法。滅是無為無漏法。如信者有三
　　　相。樂親近善人。樂欲聽法樂行布施。是三事身口業故。色陰所攝信是
　　　心數法故。行陰所攝。是名相與可相異。】</經>
　　次釋相與可相異，并舉佛語作證。佛說滅愛名涅槃，愛是有為有漏法，滅是無
為無漏法。
　　滅愛名涅槃，滅愛是相，涅槃是可相。而愛是有為有漏法，涅槃是無為無漏法
，二者是差異的，不同的。豈非相與可相異嗎？
　　再如信。信者有三相，樂親近善人，樂欲聽法，樂行布施。此三事身口業故，
色陰所攝。信是心數法故，行陰所攝。是名相與可相異。
　　再以信為例，信有三相，一樂親近善人，二樂欲聽法，三樂行布施。此三相為
信作相，此三相為相，信為可相。而近善人，欲聽法，行布施悉屬身口業。既屬身
口業，故為色陰所攝。但是信是心數法，心數法是行陰所攝。如此說來，色陰與行
陰作相，色是相，行是可相，豈非相與可相異嗎？
　　<經>【如正見是道相。於道是少分。又生住滅是有為相於有為法是少分。如是
　　　於可相中少分名相。是故或相即可相。或相異可相。或可相少分為相。
　　　汝言一異不成故。相可相不成者。是事不然。】</經>
　　其次舉少分例以救。例如正見是道相，於道是少分。
　　正見、正思惟、正語、正業、正命、正精進、正念、正定，是為八正道分。所
以正見雖為道品作相，卻是道品的少分。正見是相，道品是可相，所以可相的道品
中，正見是少分作相。
　　再如生住滅是有為相，於有為法是少分。
　　再舉例云，生住滅三相，與有為法作相。生住滅是相，有為法是可相。生住滅
三相，可相於有為法。但是有為法，尚有餘相顯示。故生住滅三相，僅是有為法的
少分相。這說明有情形是於可相中，少分能相名相也。
　　是故或相即可相，或相異可相，或可相少分為相。
　　重申相與可相，有一異少分義，用行反破也。事實上有這三種情形，怎能說相
及與可相，一異不可得呢？
　　汝言一異不成故，相可相不成者，是事不然。
　　以救成其破，反破論主也。汝云若無有一異，是二云何成。這種說法，是事不
然也。
　　<經>【答曰。汝說或相是可相如識等。是事不然。何以故。以相故可知名可相
　　　所用者名為相。凡物不能自知。如指不能自觸。如眼不能自見。是故汝
　　　說識即是相可相。是事不然。復次若相即是可相者。不應分別是相是可
　　　相。若分別是相是可相者。不應言相即是可相。】</經>
　　前已正破，答曰以下破救。破救中先破相可相一。汝說或相是可相，如識等，
是事不然。
　　相是可相者，謂相可相一也。汝并舉識為例。其實這是不對的。何以故下，直
明破意。何以故？以相故，可知名可相，所用者名為相。
　　此先引述其理也。因為有能相的緣故，始知有所相的可相法。相此所相者，名
為相也。此即說明相與可相，不可能是一個，而是有能有所的。如此始成相與可相
。
　　凡物不能自知下，是舉例說明。凡物皆不自知，譬如指不能自觸。眼不能自見
。觸者觸境，見者見塵。所以自觸自見，無有是事。是故汝說識即是相可相，是事
不然。汝說識即是了別，了別即是識，同於相即是可相，這是不對的。
　　若相即是可相，而相可相為一，是不合道理的。因為相可相一，若相能相可相
，亦應可相能相相。如此則相可相俱不成立矣。何以故？以失其能所故。若謂相能
相可相，而卻又被可相所相，是能所不定。若謂可相被相所相，卻又能相於相，故
能所不定。既然能所不定，便不可謂相可相了。
　　復次若相即是可相者，不應分別是相、是可相。若分別是相是可相者，不應言
相即是可相。
　　若相與可相為一，那便相與可相無有分別。既然無有分別，便不應言這是相，
那是可相。如果分別這是相，那是可相，便不應言相即是可相。
　　若謂相即是可相，則應言相時即是言可相，言可相時即是言相了。若言相時即
是言可相，是無相也。若言可相時即是言相，是無可相也。
　　<經>【復次若相即是可相者。因果則一。何以故相是因可相是果。是二則一。
　　　而實不一。是故相即是可相。是事不然。】</經>
　　復次若相即是可相者，因果則一。
　　須知相是因，由相的顯示而知有可相，故可相是其果。若相可相為一，那因果
便一了。因即果，果即因，無前後分別，不合乎道理。若因果為一，則亦應可相為
因，相為果。如是因果次第則亂，若無次第，便失因果。是故相即是可相，是事不
然。以上破相可相一，下文破相可相異。於破異中，先正破，次破救。
　　<經>【汝說相異可相者。是亦不然。汝說滅愛是涅槃相。不說愛是涅槃相。若
　　　說愛是涅槃相。應言相可相異若言滅愛是涅槃相者。則不得言相可相異
　　　。】</經>
　　汝言相可相異，例如滅愛名涅槃，愛有為有漏，涅槃無為無漏，愛滅是相，涅
槃是可相，故知相與可相異。再如近善人、欲聽法、行布施等為相，信是可相，故
知相與可相異。如是舉喻，實屬不然。
　　何以故？先談愛與涅槃。汝說滅愛涅槃相，不說愛是涅槃相。若言愛是涅槃，
則愛與涅槃異，尚可言相與可相異。但是汝言「滅愛」是涅槃相，但是若愛滅便是
無相，無相焉能為涅槃作相？若愛不滅亦不能為涅槃作相。何以故？以愛是有為有
漏，涅槃是無為無漏故。有為有漏，云何為無為無漏作相？再說涅槃即是無相，云
何以相為無相作相？若必言滅愛是涅槃相，然而滅愛則不可得，涅槃即不可得性，
云何不可得有差異也。
　　<經>【又汝說信者有三相俱不異。信若無信則無此三事。是故不得相可相異。】</經>
　　汝言信者有三相，如近善人、欲聽法、行布施。這便說明三相與信俱不異。何
以故？若無信，便無此三相。無此三相，亦無信，豈不是三相即信，信即三相嗎？
所以相可相異，不可得也。
　　<經>【又相可相異者。相更復應有相。則為無窮。是事不然。是故相可相不得
　　　異。】</經>
　　如果相與可相是差異的話，須知相的本身亦是可相。例如三相亦是有為相，亦
是果法，亦是可相。既然如此，所以三相仍須相為其作相。換句話說，如果相與可
相異的話，「此相」猶須「彼相」為其作相。若謂此相不須彼相為其作相，然則可
相便無須相為其作相了。若謂此相猶須彼相為之作相，則彼相亦須有相為之作相。
如是便無窮無盡，故曰是事不然。汝謂相可相異，是不對的。
　　<經>【問曰。如燈能自照亦能照彼。如是相能自相亦能相彼。答曰。汝說燈喻
　　　三有為相中已破。又自違先說。汝上言相可相異。而今言相自能相亦能
　　　相彼。是事不然。】</經>
　　外人救曰，如燈自照，亦能照彼，如是相能自相，亦能相彼。
　　外人用此救無盡過。此相不須彼相為之作相，因為此相如燈之照，能夠照彼，
亦能自照，故無無窮過。
　　破云，汝說燈喻，三有為相中已破，又自違先說。如此自救，豈非自破嗎？故
無須再論。
　　汝上來言相可相異，今復言相能自相亦能相彼，是事不然。
　　汝云相可相異，亦應能相與所相異。因為相是能相，可相是所相故。然汝今言
相能自相，亦能相彼，如此說來，能相所相原只是一「相」，豈非是一嗎？并且汝
有墮亦一亦異之過。因為相能相彼，既有此有彼，當然相與可相異了。相能自相，
當相亦是自，可相亦是自，是故復墮於一也。
　　<經>【又汝說可相中少分是相者。是事不然。何以故。此義或在一中。或在異
　　　中。一異義先已破故。當知少分相亦破。】</經>
　　又汝說可相中少分是相者，是事不然。因為少分「是相」，便是相可相為一。
若可相中餘分「非相」者，便是相可相異。所以可相中少分是相的意思，便是少分
是一，餘分是異。一異之義，先前已破，是知少分相者，亦已破矣。
　　<經>【如是種種因緣相可相。一不可得異不可得。更無第三法成相可相。是故
　　　相可相俱空。是二空故一切法皆空。】</經>
　　如是下正明本宗。本宗者，一切法空也。
　　既然如上所說，所以種種因緣觀察，相與可相，一不可得，異亦不可得。更無
有第三法，成立相可相的理論矣。是故相可相俱空。相可相攝盡一切法，相可相俱
空故，所以一切法皆空。所謂二空者，即我法二空也。亦即人我空，法我空，是為
一切法究竟了義。
</檔>
