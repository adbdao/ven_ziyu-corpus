<檔>
<篇>十二門論</篇>
<節>十二門論隨解</節>
　　　　<節>觀因果門第九</節>
　　<經>【復次一切法空。何以故。諸法自無性。亦不從餘處來。如說
　　　果於眾緣中　　畢竟不可得　　亦不餘處來　　云何而有果】</經>
　　於前已破因緣中無果，今更破果亦不從餘處來也。如是乃知一切無果，成畢竟
空義。斯為防外人執著無因而果自然有也。
　　所謂一切處無果者，為破外人邪執也。外人邪執，若法不是決定有，便是決定
無。為破如是等見，故說眾緣中無果，餘處亦無果。一切處無果，是明法無決定也
。非是說法決定無也。
　　云何法無決定？旨在明畢竟空中建立諸法，諸法皆歸畢竟空也。故因果宛然而
畢竟空，畢竟空而因果宛然，一切法畢竟無所得。若人如實證知無有定法，即名無
上正等正覺。
　　如是知者，不失二諦，不失二諦者，不失正法也。如是正法，是真空義也。如
是真空，不同於邪見空與但空。邪見空與但空者，皆有所得空也。今為破有所得見
，故說果不從餘處來，有此觀因果門也。
　　長行曰，復次一切法空。何以故？諸法自無性，亦不從餘處來。
　　諸法者，皆果法也。一切果法皆無自性，何以故？因為一切果法因緣幻有非實
故。亦不從餘處來，因為一切法空故。一切果，空故幻有，幻有故空。
　　果於眾緣中，畢竟不可得。是引前文論意，并兼含斥破。第三句亦不餘處來，
是破餘處亦不可得也。第四句云何而有果，是總結也。
　　<經>【眾緣若一一中。若和合中俱無果如先說。又是果不從餘處來。若餘處來
　　　者。則不從因緣生。亦無眾緣和合功。若果眾緣中無。亦不從餘處來者
　　　。是即為空。果空故一切有為法空。有為法空故無為法亦空。有為無為
　　　尚空。何況我耶。】</經>
　　長行中先釋偈義，後結一切法空。
　　若果於眾緣中一一皆無，分別眾緣中，各各皆無也。并且於眾緣和合中亦皆無
，如此等無果之理由，已如先前所說。今當言果亦不從餘處來，假使果從餘處來，
則不從眾緣生，亦不從眾緣和合中生。
　　若果不從眾緣及眾緣和合中生，餘處悉是非緣，云何果能從非緣中生？假使果
從非緣中生，既從中生，然則非緣豈非緣耶？
　　故若果眾緣中無，亦不從餘處來者，是即為空。以一切處無法故。何以故？諸
法宛然而畢竟空也。故曰一切法空也。
　　果空故一切有為法空，有為法空故無為法亦空，有為無為尚空，何況我耶？最
後結成其宗，以我法空故。
</檔>
