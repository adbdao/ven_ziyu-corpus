<檔>
<篇>十二門論</篇>
<節>十二門論隨解</節>
　　　　<節>觀作者門第十</節>
　　<經>【復次一切法空。何以故。自作他作。共作無因作。不可得故。如說
　　　自作及他作　　共作無因作　　如是不可得　　是則無有苦】</經>
　　上來已說法空，今觀作者門，說人空也，說人無生也。因為法為其本，人為其
末，先破其本，後及其末，本末皆空，故知一切法空。
　　若以三解脫門解釋，上來已明空、無相二門，今當復明無作解脫門也。空者破
有，無相者破空。有者空者，是境是緣。有、空既破，是境緣不可得也。今說無作
，是破觀破智。如是則緣觀俱絕，能所雙離，冥契中道矣。
　　外道執自在天是造化主，違反因緣法。故此門破作者，所以破外道也。外道就
人，說有四作。一者我作，我作者即自作也。二者自在天作，自在天作者，他作也
。三者如劫初時一男一女共生眾生，是為共作也。四者如無因外道，執一切法自然
有，故是無因作也。如是四執皆違因緣法。違因緣法即違佛法，是故當破。
　　內學小乘亦有如是執者，是故今門兼破小乘。例如內學小乘，有執自分因生者
，此即自作也。有執法由異熟因而成者。大智度論曰報因，果報與因異類而熟。以
異類故，所以果不同因，故目為他作。例如人行善因，不生人類，而生天類等。有
執共生因者，謂因緣法體一時俱有。例如十二門論中外人所執七法共生等。有執無
因作者，例如謂十二因緣中，無明一支憑空而起。如是等執著，皆以不明諸法空相
，空相諸法，緣起性空，性空緣起。本來無一物，虛妄生執著。
　　是知緣起性空，性空緣起，最極甚深。若謂其作，而是湛寂無蹤，謂其無作，
卻是橫遍豎窮。良以湛寂無蹤，故不礙橫遍豎窮。正以橫遍豎窮，故不礙湛寂無蹤
。湛寂無蹤，強曰體大。橫遍豎窮，強曰相大用大。而體者相用之體，相者體用之
相，用者體相之用。三者不縱不橫不併不別，即三而一，即一而三，非三非一，非
一非三，終至無一法可得。無一法可得故中道常空，而中道常空，即法界緣起。中
道常空法界緣起，故萬法森羅。萬法森羅則無界而界，無界而界謂法界。法界緣起
中道常空，故畢竟空寂。畢竟空寂則界而無界，界而無界故曰一性常真。如是法法
無礙，一切平等，曰一真法界也。
　　緣起即是佛法，佛法甚深不可思議。偉哉大也，無以讚歎，虔誠頂禮大覺慈尊
。
　　如此甚深佛法，不可思議，云何外人妄生執著哉！
　　本門初長行發起。復次一切法空，何以故？自作他作，共作無因作不可得故。
因為一切法空，故不可得也。
　　偈頌云，自作及他作，共作無因作，如是不可得，是則無有苦。
　　上半偈總明四作，自作他作共作無因作。第三句顯不可得義，顯空義。第四句
明無有苦，無有苦者，言無有果也。
　　四諦中三是有為，一是無為。苦集道是有為，滅是無為。苦是世間果，滅是出
世間果。既然有世出世間二種果，何以不說滅，而說苦呢？因為滅即不可得，故不
說滅而言苦。若無有苦，可知一切世間法皆空。因為三界生處，無非是苦也。
　　<經>【苦自作不然。何以故。若自作即自作其體。不得以是事即作是事。如識
　　　不能自識。指不能自觸。是故不得言自作。】</經>
　　長行文解釋本頌，先釋苦非自作。例如識者，只能識物，不能自識。再如指能
觸物，不能自觸。所以苦不能自作也，須依他起也。若苦依他起，則苦無自性，是
故苦空也。
　　<經>【他作亦不然他何能作苦。問曰。眾緣名為他。眾緣作苦故。名為他作。
　　　云何言不從他作。答曰。若眾緣名為他者。苦則是眾緣作。是苦從眾緣
　　　生。則是眾緣性。若即是眾緣性。云何名為他。如泥瓶泥不名為他。又
　　　如金釧金不名為他。苦亦如是。從眾緣生故。眾緣不得名為他。復次是
　　　眾緣。亦不自性有故。不得自在。是故不得言從眾緣生果。】</經>
　　他作亦不然，他何能作苦。因為他若能作，仍是「他自」而作。既然自不能作
苦，「他自」豈能作苦？
　　問曰下，外人設救。所謂他者，眾緣也。眾緣作苦，故名他作苦也。
　　答曰下破救。若眾緣名為他者，苦則是眾緣作。是苦從眾緣生，則是眾緣性。
若即是眾緣性，云何名為他。
　　於破中，先縱緣奪他。汝若謂眾緣生苦，名為他生苦者，則此苦實是眾緣所作
。若苦從眾緣而生，則是眾緣之性。既是眾緣性，應是眾緣自作，何名他作？此是
隨情略示破意，若即是眾緣性下，有二重破意。一若是眾緣性，即是自生，云何謂
為他作？二既是緣生，緣生無性，法無自性，云何謂自作他作？
　　以下舉例說明，例如泥與瓶，雖云以泥之緣而成瓶。但是瓶即是泥，離泥無瓶
故。所以泥之於瓶，不名為他。再如金與釧，釧即是金，故名金釧。故知金之於釧
，不名他也。準此可知苦亦如是，從眾緣生苦，而眾緣不得謂他也。
　　復次是眾緣下，是明緣無生無性，自他俱奪也。此眾緣者，仍然是果法。既是
果法，仍從緣有。有借乎緣，故不得自在。眾緣尚不得自在，所以不得言從眾緣生
果。
　　<經>【如中論中說
　　　果從眾緣生　　是緣不自在　　若緣不自在　　云何緣生果
　　　如是苦不得從他作。】</經>
　　引中論中說。中論觀因緣品有頌曰，「若果從緣生，是緣無自性，從無自性生
，何得從緣生。」應是此頌義也。
　　若果從眾緣而生，然而此緣尚從緣生。既從緣生，故無自性。無自性法，云何
自在？眾緣尚不自在，何能生此果呢？所以說苦不得從他作也。
　　<經>【自作他作亦不然。有二過故。若說自作苦他作苦。則有自作他作過。是
　　　故共作苦亦不然。】</經>
　　自作他作亦不然，是破共作。如果說共作，則有二過，一是自作過，二是他作
過，因為自他共作故。既知自不作，他亦不作，今合自他共作，豈有生理哉？所以
共作苦者，亦不然也。
　　<經>【若苦無因生亦不然有無量過故。如經說。裸形迦葉問佛。苦自作耶。佛
　　　默然不<答>答。</答>世尊。若苦不自作者。是他作耶。佛亦不<答>答。</答>世尊若爾者。
　　　苦自作他作耶。佛亦不<答>答。</答>世尊。若爾者。苦無因無緣作耶。佛亦不答
　　　。如是四<問>問。</問>佛皆不答者。當知苦則是空。】</經>
　　若苦無因生，亦不然，有無量過故。因為無因致果，有大過故。設若無因可以
致果，則應雖無惡因，亦墮三途。雖無善因，亦生人天。乃至雖無修因，亦可成佛
。易言之，雖有惡因，亦可不墮三途。雖有善因，亦可不生人天。乃至雖福慧具足
，亦不成佛。故無因生者，有無量大過。
　　并引經作證。文見別譯阿含卷六。
　　裸形迦葉問佛。裸形外道也，六大外道之一。梵語尼犍陀，譯曰離繫。彼謂內
離煩惱繫縛，外離衣服繫縛。裸形迦葉請佛四問，佛皆默然不<答>答。</答>問佛苦自作耶，
他作耶，自他共作耶，無因作耶？如是四問，佛皆默然不<答>答。</答>何以故？佛證大覺，
知一切法無生，知一切法空。如是四問，皆是戲論，是故不<答>答。</答>如問兔角是自、他
、共、無因生耶？若答則墮有邊矣，故佛不<答>答。</答>因為一切法空，離言語相，文字相
，心緣相故。故佛不答者，以一切法空也。
　　今所引小乘阿含經，何故不引大乘經？此有四義。一者若引大乘經，恐小乘人
聞不信受，故特引小乘經。二者欲顯執有所得人，不信佛說苦空之本懷。若不信苦
空，則大小俱迷也，故引小破之。三者舉小況大，小乘教中尚明法空，何況大乘耶
。不過佛雖於小乘教中明空，只是小乘人不解佛之密意也。四者引小乘經，示內外
俱破。佛於小乘教中說空，而小乘人智劣，不解小中密說於大。故今特引小教，欲
令小機者起大信。復次小乘人亦破外道，今令小機起信，當亦可令外道放捨迷執也
。故猶射虎，虎正取鹿，今但射虎，得虎亦得鹿矣。
　　<經>【問曰。佛說是經。不說苦是空。】</經>
　　此是內學小乘，不信法空者，與論主諍也。外人不識經中苦空義隱，謂是佛不
答者，乃明無外道四作之苦，非謂無內學之苦，故知非謂苦空也，若謂苦空者，佛
何故說四諦是真實義也。責論主不識經意也，故有此責難。
　　<經>【隨可度眾生故作是說。是裸形迦葉謂人是苦因。有我者說。好醜皆神所
　　　作。神常清淨無有苦惱所知所解悉皆是神。神作好醜苦樂。還受種種身
　　　。以是邪見故問佛。苦自作耶。是故佛不<答>答。</答>苦實非是我作。若我是苦
　　　因。因我生苦。我即無常。何以故。若法是因及從因生法皆亦無常。若
　　　我無常。則罪福果報皆悉斷滅。修梵行福報是亦應空若我是苦因則無解
　　　脫。何以故。我若作苦離苦無我。能作苦者以無身故。若無身而能作苦
　　　者。得解脫者亦應是苦。如是則無解脫。而實有解脫。是故苦自作不然
　　　。】</經>
　　隨可度眾生故作是說者，是論主隨情解釋。是裸形迦葉以下，是分別解說，苦
由四作而生，皆不然也。故知苦空。於四作中，先破自作。
　　是裸形迦葉，謂人是苦因，有我者說。好醜皆神所作。神常清淨，無有苦惱。
所知所解，悉皆是神，神作好醜苦樂，還受種種身。以是邪見故問佛。
　　此總明佛不答之原因也。外道執神我為實有之我，此神我純係精神作用，神妙
不可思議。數論外道立二十五諦，謂神我生自性等餘諸諦。此是外道不識因緣生法
，妄立神我。不知一切法空無我，以如是故，佛說諸法無我，印定外道虛妄也。
　　以一切法無我空故，外道虛妄而問，故佛不<答>答。</答>此總明佛默然不答之所以也。
　　裸形外道，執著由五陰所成之人是苦因。而此人是由神我支配。人有好醜苦惱
，而神我常自清淨，無有苦惱。人之所知所解，皆是神我作用。由神我故，作好作
醜，作苦作樂。人不過受苦受樂，受種種身而已。如此說來，一切由神我作者，實
是自作也。
　　外道以如是邪見故問佛，苦自作耶，故佛不<答>答。</答>此明佛所以不答者。苦實非是
我作以下，明苦非我作而破之，示佛所以不答意也。
　　苦實非是我作。若我是苦因，因我生苦，我即無常，何以故？若法是因，及從
因生法，皆亦無常。
　　第一先以無常難，作無常難者，明生死不可得也。若如汝言，神我是苦之因，
因神我而生於苦。那麼神我即是無常。何以故？因為生即無常也，若常便不應生。
於是可知，若法是因，因即生義，因為若不生者，不得謂因故。既謂之因，當為能
生，既是能生，當然無常。至於從因所生之法，亦是無常。何以故？如果是常，不
應被生也。
　　若我無常下，據無常而破也。神我本身尚無常，焉能與餘法作因？既不能作因
，當然亦不能成後世之果。是故罪福果報皆悉斷滅。既然罪福果報皆悉斷滅，是知
汝等修梵行，福報是亦應空也。
　　若我是苦因，則無解脫。何以故？若我作苦，離苦無我。能作我者，以無身故
。若無身而能作苦者，得解脫者亦應是苦，如是則無解脫。
　　第二作無解脫難者，則涅槃義壞，以外道執神我即涅槃也。如果神我是苦因，
便無解脫了。因為神我若作苦，離苦便無神我了。既然離苦無神我，神我是苦，汝
言神我是解脫涅槃，豈如道理？
　　汝言神我清淨，能作五陰身苦。當然神我無身，以無身故，所以稱之為解脫。
若神我無五陰身能作苦者，當然得解脫者亦應是苦。因為能作苦者，即苦因也。若
如是者，則無解脫。而事實上有解脫，是故苦自作不然。自作不然者，謂苦由神我
自作不然也。因為苦若由神我自作，則神我非解脫。神我自己尚不得解脫不得自在
，何能為法作苦呢？
　　所以神我「即苦」無有解脫，因為若苦是我者，誰受解脫？神我「離苦」亦無
有解脫，因為離苦即是離五陰身，若無身而能作苦者，那麼離五陰身即是得涅槃。
如此說來，得涅槃時，仍應作苦。既然仍應作苦，便畢竟無有解脫了。
　　世尊出現於世，不為度生死入涅槃，而為度生死涅槃二見。外道妄立神我，由
神我執有生死涅槃二見。裸形迦葉以如是邪見而問，非是正問，故佛不<答>答。</答>
　　須知苦實不自生，不他生，不共生，不無因生。何以故？以一切法空故。佛說
海意菩薩所問淨印法門經云，諸法不生是苦智，諸法平等是集智，諸法盡義是滅智
，諸法無為是道智。不生、平等、盡、無為者，悉不可得也。
　故知苦實不可得，謂苦可得者，戲論耳。大般若經云，若智以無所得而為方便，
知集應永斷，是為集智。若智以無所得而為方便，知苦應不生，是為苦智。若智以
無所得而為方便，知滅應作證，是為滅智。若智以無所得而為方便，知道應修習，
是為道智。
　　以無所得而為方便，即是空也，即是無苦集滅道也。故心經云，是諸法空相，
無苦集滅道。
　　<經>【他作苦亦不然。離苦何有人而作苦與他。復次若他作苦者。則為是自在
　　　天作如此邪見問故。佛亦不<答>答。</答>而實不從自在天作。何以故。性相違故
　　　。如牛子還是牛。若萬物從自在天生。皆應似自在天。是其子故。】</經>
　　此下破苦由他作也。他作苦亦不然，離苦何有人而作苦與他。
　　苦是五陰身也。若他能作苦，而與五陰身者，是事不然。或者有人說，如人持
刀杖加諸他人之身，令他人苦，此苦實是刀杖所生，怎可說苦不由他作呢？須知刀
杖者，僅是成苦之緣，非是苦性。若刀杖能生苦，則苦為刀杖之性。若苦為刀杖之
性，則刀杖應自苦，何能苦他人？人受則是人生苦，刀杖無苦，不得謂刀杖生苦也
。是故可知，「他」不能作苦令此人受也，此人受苦時，還是自苦，非他苦也。他
既無苦，焉能作苦？故他作苦者不然。
　　外道計著，苦樂皆由自在天作，故復次下，破自在天「他」作。復次若他作苦
者，則為是自在天作，如此邪見問故，佛亦不<答>答。</答>
　　此明佛不答之所以，由於外道邪見問故。而實不從自在天作。此直斥其非也。
何以故下，破斥之。
　　何以故？性相違故。如牛子還是牛。若萬物從自在天生，皆應似自在天，是其
子故。
　　性相違故，責與理不合，并先明其立論根據。以自在天性與苦相違故。若自在
天性與苦性不相違，換句話說自在天同於苦性，自在天既是苦性，何得稱自在？若
謂自在天與苦性相違，是說自在天無苦性。既無苦性，云何能作苦與他？
　　如牛子還是牛。是舉例說明。例如牛生子，其子還是牛，正如自在天生子，其
子還應是自在天。如果天生子不是天，亦應人生子不是人。若如是者，則應牛可生
馬，馬可生人，人可生牛。乃至一一法可生一一法矣。
　　所以萬物從自在天生，皆應似自在天，是其子故。
　　<經>【復次若自在天作眾生者。不應以苦與子。是故不應言自在天作苦。】</經>
　　復次若自在天作眾生者，則自在天是眾生之父。若父與子以苦，則傷父慈也。
是故不應言，自在天與眾生作苦。
　　<經>【問曰。眾生從自在天生。苦樂亦從自在所生。以不識樂因故與其苦。答
　　　曰。若眾生是自在天子者。唯應以樂遮苦。不應與苦。亦應但供養自在
　　　天則滅苦得樂。而實不爾。但自行苦樂因緣而自受報。非自在天作。】</經>
　　問曰下，外人自釋，眾生從自在天生，當然苦樂亦從自在天生。不過因為眾生
不識樂因，妄造諸惡業。天為示懲罰故，所以與其苦也。自釋非父不慈，而苦其子
。是因為子造業，故父懲罰之也。
　　答曰下破救。先釋父慈於子，應以樂遮苦。何以故？以天自在故。若謂因眾生
造惡業，天賜苦以懲罰之，是眾生之苦樂，由其本身業力所感，非天所作。何以故
？天不自在故，被眾生業力所左右故。主之者在眾生業力，非在於天。
　　若說天為考驗眾生，故賜之以苦。則天須考驗眾生，是說明天不能主宰眾生，
而是眾行業主宰於天。如果說是天考驗眾生，勿寧說是眾生行業考驗於天也。
　　亦應但供養自在天則滅苦得樂。而實不爾，但自行苦樂因緣，而自受報，非自
在天作。
　　若自在天能作主宰，眾生但應供養報恩於自在天，便可免苦而得樂。故知自在
天不能為眾生免苦得樂，若欲免苦得樂，須靠自己的行業感果。若眾生之行業是惡
，必然感得苦報，自在天是作不了主的。如果天能為之主宰，則眾生不須修福，只
要信自在天，供養自在天就可以了。而事實上，受苦樂果報，還須自己善惡業作主
。是故苦樂，非自在天作也。
　　<經>【復次彼若自在者。不應有所須。有所須自作不名自在。若無所須何用變
　　　化作萬物如小兒戲。】</經>
　　復次彼天若自在者，不應有所須求。彼自作一切，便是有所須求。若無所須求
，何必自己造作呢？今有所須而自造作，即不名自在也。所以說，若無所須，何用
變化作萬物，如小兒戲。
　　<經>【復次若自在作眾生者。誰復作是自在。若自在自作則不然。如物不能自
　　　作。若更有作者。則不名自在。】</經>
　　復次若謂自在作眾生者，然則誰作自在天呢？總不能自在天自作罷。因為一切
物皆不能自作也。若物能自作自己，則眼應見眼，指應觸指。若更有作自在天者，
則此天不名自在也。
　　<經>【復次若自在是作者。則於作中無有障礙。念即能作。如自在經說。自在
　　　欲作萬物。行諸苦行即生諸腹行蟲。復行苦行生諸飛鳥。復行苦行生諸
　　　人天。若行苦行初生毒蟲。次生飛鳥。後生人天。當知眾生從業因緣生
　　　。不從苦行有。】</經>
　　復次自在天若是作者，作者於作中應無障礙。何以故？作者於作中應自在故。
念起即能作也。但是自在經中說，自在天欲作萬物時，須行諸苦行。行諸苦行，即
生諸腹行蟲。復行苦行，生諸飛鳥。復行苦行，生諸人天。當知「行」即是業，萬
物皆由業成。例如陶師欲作瓶時，應作功行。織師欲成時，應作功行。此功行者
，即業力也。當知眾生從業因緣生，不從苦行有也。
　　<經>【復次若自在作萬物者。為住何處而作萬物。是住處為是自在作。為是他
　　　作。若自在作者。為住何處作。若住餘處作。餘處復誰作。如是則無窮
　　　。若他作者則有二自在。是事不然。是故世間萬物。非自在所作。】</經>
　　復次自在天作萬物者，為住何處而作萬物？問自在天作萬物時，為依何處也。
自在天作萬物，應有所依處。若無依處，彼於何處作？
　　是住處為是自在天自作，為是他作。若自在天自作者，那麼自在天依於何處作
此住處？若住餘處，當問餘處為誰所作？如是則無窮盡矣。
　　若自在天所依處為他所作，他既能作自在天之所依，當有二自在天矣。一為作
萬物之自在天，二為作所住處之自在天。這是不合道理的，是知世間萬物，非自在
天所作也。
　　<經>【復次若自在作者。何故苦行供養於他。欲令歡喜從求所願。若苦行求他
　　　。當知不自在。】</經>
　　復次若自在天作萬物者，何故苦行供養於萬物。欲令歡喜成就，從彼求諸所願
。若如此苦行供養，從彼求諸所願者，當知不為自在也。
　　<經>【復次若自在作萬物。初作便定不應有變。馬則常馬人則常人。而今隨業
　　　有變。當知非自在所作。】</經>
　　復次若自在天作萬物，初作便定，不應有變。若後來有變，當知非自在天所作
也。如果初作便定，無有更變，則應馬永遠是馬，人永遠是人。如此則無善惡苦樂
果報之轉易了。而今眾生隨業流轉，人畜互易。當知是業所感，非自在天所作了。
　　<經>【復次若自在所作者即無罪福。善惡好醜皆從自在作故。而實有罪福。是
　　　故非自在所作。】</經>
　　復次若自在天所作者，即無罪福、善惡好醜，因為皆從自在天一手所作故。其
因是一，得果焉異？而今世間實有罪福善惡好醜等果報，故知皆係各別業力所感，
非自在天所作也。
　　<經>【復次若眾生從自在生者。皆應敬愛如子愛父。而實不爾。有憎有愛是故
　　　當知非自在所作。】</經>
　　復次若眾生皆從自在天生，皆應子愛父，父愛子。而事實不然，眾生各恣愛憎
，乃至弱肉強食而天亦有憎愛，於眾生憎則作苦，愛則作樂。天既有憎愛，何得謂
自在？是故當知，非自在天作也。
　　<經>【復次若自在作者。何故不盡作樂人盡作苦人。而有苦者樂者。當知從憎
　　　愛生故不自在。不自在故非自在所作。】</經>
　　復次若自在天作萬物者，何故不盡作樂人，或盡作苦人？今人有苦者樂者，當
知彼天有憎愛。由天有憎愛故，所以不能但作苦，或但作樂。由於彼天不能但作樂
眾生，知彼天為憎愛所纏，彼不自在。以如是故，是知非自在天所作。
　　<經>【復次若自在作者。眾生皆不應有所作。而眾生方便各有所作。是故當知
　　　非自在所作。】</經>
　　復次若自在天作眾生者，眾生皆不應有所作業也。何以故？以自在天為作因故
。而今眾生方便各各皆有所作業，如作衣食資生，乃至善惡業等。其所作業豈是自
在天所作哉？既是眾生方便自作，故知非自在天所作也。
　　<經>【復次若自在作者。善惡苦樂事不作而自來。如是壞世間法。持戒修梵行
　　　皆無所益。而實不爾。是故當知非自在所作。】</經>
　　復次若自在作者，善惡苦樂等事，應不作而自來。何以故？因為不待餘人作，
悉是自在天作故。若非眾生自作而善惡苦樂等事，不自然而來，則非自在天作明矣
。但是若如此者，則壞世間法。以世間法持戒自生好處，布施自得大富也。若世間
法被壞，則持戒修梵行，將皆無利益矣。而實不然，當知善惡苦樂事，由眾生業力
所致，非自在天作也。
　　<經>【復次若福業因緣故於眾生中大。餘眾生行福業者亦復應大。何以貴自在
　　　。】</經>
　　復次若福業因緣故，於眾生中為有大益，則餘眾生行福業者，自得大利益，何
須貴自在天呢？眾生只須自行福業，即可得大益矣。
　　<經>【若無因緣而自在者。一切眾生亦應自在。而實不爾。當知非自在所作。
　　　若自在從他而得。則他復從他。如是則無窮。無窮則無因。】</經>
　　若無因緣而自在者，是言若無因致果，則不合理也。自在天所以自在者，必有
其因緣。如果說自在天自然而有，不必待於因緣，那麼一切眾生亦可自然而有，不
必待於自在天作。
　　而事實上并不如此，有果必然有因。所以自在天亦必有其因緣，故亦係從他而
得。若如此者，須是他復應從「他」而得。如此類推，展轉相傳則無窮盡。有窮始
有因，若無窮者，誰為因？是故當知，非自在天作也。
　　<經>【如是等種種因緣。當知萬物非自在生。亦無有自在。】</經>
　　以上等種種因緣，當知萬物非自在天作。乃至亦無有自在也。因為一切法皆業
因緣生故。此是總結其非也。
　　<經>【如是邪見問他作故。佛亦不<答>答。</答>】</經>
　　因為外道以自在天之邪見，問苦他作否？故佛不<答>答。</答>此明佛所以不答的原因，
申明經義也。
　　<經>【共作亦不然。有二過故。眾因緣和合生故。】</經>
　　共作亦不然者，明佛不答裸形迦葉所問，苦自他和合作的原因。自他共云何能
作苦？我們已經知道自不作苦，他亦不作苦，當然自他和合亦不能作苦了。因為兩
個錯誤加起來，不可能構成一個正確的答案也。
　　<經>【不從無因生。佛亦不<答>答。</答>】</經>
　　明不從無因生，何以故？諸法因緣生故。若無因可以生法，則無母可以生子，
無米可以成飯，不如道理。
　　<經>【是故此經。但破四種邪見。不說苦為空。】</經>
　　至此，內學小乘，以為得計。於是趁機而起曰，是故應知，佛於經中不答外道
問者，是破外道四種邪見也。非謂苦空也。
　　小乘人知淺不知深，知兼不知正。佛破外道邪見，是其淺也。明一切法空，是
其深也。明一切法空，是正顯佛法也。破外道邪見者，是兼示其非也。小乘人智不
及此，故執有苦而起難。
　　<經>【答曰。佛雖如是說。從眾因緣生苦。破四種邪見即是說空。說苦從眾因
　　　緣生。即是說空義。何以故。若從眾因緣生則無自性。無自性即是空。
　　　如苦空。當知有為無為及眾生。一切皆空。】</經>
　　以上破外，今破於內。答曰下，明破意。佛雖如是說言苦是眾緣生，似是破外
道四種邪見，而實則在明真空義也。
　　因為說苦從眾緣生，即是明苦空也。何以故？因為苦既從眾緣生，則無自性。
若有自性，勿須借眾緣生。苦既無自性，是知佛旨在明苦空義也。
　　至此會歸本宗，證明一切法空。以一切法空故，當知有為法無為法，及因緣眾
生法皆空。
　　細尋本門意旨，本般若旨，明諸法空相中，無苦集滅道也。以一切法空，一切
法無相，說明一切法無作。雖云內外俱破，而實則正破內執，兼破外邪。內執若破
，令小向大，則小小外道邪見，何足道哉。
</檔>
