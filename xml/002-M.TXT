<檔>
<篇>十二門論</篇>
<節>十二門論隨解</節>
　　　　<節>觀生門第十二</節>
　　<經>【復次一切法空。何以故。生不生生時不可得故。今生已不生。不生亦不
　　　生。生時亦不生。如說
　　　生果則不生　　不生亦不生　　離是生不生　　生時亦不生】</經>
　　上來十一門明一切法空者，皆明無生，以一切法空，故無生也。然上來諸門，
多約相破。而今觀生門者，直道諸法體性無生也。如經云，諸法不生般若生。外人
以般若生故，於是執為有生。殊不知般若者，真空義也，所謂般若生者，生即無生
也，無生即生也。為破謬執，故有此門，直顯諸法體性無生，成其畢竟空義也。
　　既明三時不可得已，所謂生者，必假三時，三時既空，故知一切法無生。
　　長行文首標一切法空，何以故下分別解說。明生、不生、生時，此三時皆不可
得生也。
　　上半偈就已生未生明無生，下半偈就生時明無生。文顯易明。
　　<經>【生名果起出。未生名未起未出未有。生時名始起未成。是中生果不生者
　　　。是生生已不生何以故有無窮過故。作已更作故。若生生已生第二生。
　　　第二生生已生第三生。第三生生已生第四生。如初生生已有第二生。如
　　　是生則無窮。是事不然。是故生不生。】</經>
　　長行釋義文中，先總明何為三時生。次則分別破之。何名生？生名果法已起已
出。何名未生？未生名果法未起未出未有。何名生時？生時名為果法始起而未成也
。始起未成者，是果法尚於生、未生之間也。此者先說明生、未生、生時之定義也
。
　　分別破生，先明生果不生。若已生法更生，則有無窮過。
　　是中生果不生者，是生生已不生。何以故？有無窮過故。
　　此分別破中，若生果法已，此生便不更生。換句話說，若「生」生過了以後，
便無更生的作用。何以故？如果生已還可以生，便有無窮之過。猶如作已更作，有
無窮過一樣。
　　若「生」生已，更生第二生，那麼第二生生已，應生第三生。乃至第三生生已
，生第四生。猶如初生生已以後，更生第二生一樣。若如是者，初「生」則是無窮
了。然而事實上并不如此。是故生已不生，生已不生，即是生不生也。何以故？我
們已經知道，「生」名果起果出。既是果起果出，所以「生」即是生已的意思。
　　如果說初「生」是無窮，那麼但應有一物生。若非一物生，何故說生無窮？若
謂一物無窮而生，應是一物只有「一」生也。若一物只有一生者，云何有無窮？因
為一次生已，應無相續，以不相續故，所以不得謂無窮。若無無窮，何得謂生已更
生？
　　若謂一物生有無窮，則應一生中能生無窮物也。
　　<經>【復次若謂生生已生所用生生是生不生而生。是事不然。】</經>
　　外人聞破，起而救曰，我所謂之「初生」，實是未生之生也。今始生故，名為
已生。前一「生」字，雖有生機而實未生。未生之生，能生今始起之生，故名生「
已生」。今始起之生，名已生也。為前之未生而生，故曰生「已生」。根據未生之
初生，所以「始生」名為生「已生」。故我是說生「已生」，非謂「生已」更生也
，所以無無盡之過。
　　所用生生是生不生而生。始生因初生而起，所以初生是始生所用。這句話的意
思便是「初生」生始生者，此初生是不生而生者也。換句話說，初生本來未生，而
今「始生」起，故名不生而生。此是引述外人之語意。是事不然以下，斥其非也。
　　<經>【何以故。初生不生而生。是則二種生。生已而生。不生而生故。汝先定
　　　說而今不定。如作已不應作。燒已不應燒。證已不應證。如是生已不應
　　　更生。是故生法不生。】</經>
　　何以故下破救。若「初生」不生，而有「始生」者，是則二種生。一為「始生
」生已而生，二為「初生」不生而生。
　　汝先定說，而今又作不定之說，一為生已而生，一為不生而生。汝謂「生已而
生」者，實有二重意義。一者生已，二者更生。故汝謂「生已而生」仍有無窮之過
。何以故？以更生故。如果僅言「生已」，不言更生。那麼既無更生，當知「生已
」便是未生也。換句話說，汝謂之「生已」必然相續而生，才能具有「生」用。如
不能相續生，則「生已」便是未生。而相續生豈非更生耶？故「生已」若相續生即
墮無窮過，若無更生，則「生已」即同未生。
　　例如作已不應作，燒已不應燒，證已不應證。準例可知，生已不應生也。此據
理奪破也。是故生法不生，總結其非也。
　　<經>【不生法亦不生。何以故。不與生合故。又一切不生有生過故。若不生法
　　　生。則離生有生。是則不生。若離生有生則離作有作。離去有去。離食
　　　有食。如是則壞世俗法。是事不然。是故不生法不生。】</經>
　　次破不生生。不生法亦不生，何以故？不與生合故。不生法不能與生和合，易
言之，既曰「不生」，當然無有生性，故不生法不生。汝云初生者未生，既無有生
，焉能生哉？
　　再者若不生法能生，是則「生」與「不生」亂矣。所以若一切不生，則「生」
為其過也。
　　離「生」謂為「不生」，若不生法生，便是離生而有生。是則不生若離生而有
生者，則離作應有作……。這句話的意思是，「不生」是離生之謂，如果「不生」
離「生」而有生者，那麼離作亦應有作，離去亦應有去，離食亦應有食。離食亦應
有食者，是說不食亦應是食也。
　　如此則壞世俗法，是事不然者，呵其非也。是故不生法不生者，正示「不生」
不生也。
　　<經>【復次若不生法生。一切不生法皆應生。一切凡夫。未生阿耨多羅三藐三
　　　菩提皆應生。不壞法阿羅漢煩惱不生而生。兔馬等角不生而生。是事不
　　　然。是故不應說不生而生。】</經>
　　復次下，重破不生生。如果不生法可以生的話，則一切不生法皆應生。如果一
切不生法皆應生，則一切凡夫未生阿耨多羅三藐三菩提者皆應生。如是則一切凡夫
不假修行，皆應成佛了。一切不壞戒法的阿羅漢，亦應再生煩惱。以不生法可以生
故。如是則佛可再成眾生。
　　并且世間兔馬等不生角，亦應生角。是事不然也，所以不應說不生而生也。
　　<經>【問曰。不生而生者。如有因緣和合時方作者方便具足。是則不生而生。
　　　非一切不生而生。是故不應以一切不生而生為難。】</經>
　　問曰下外人設救，首先明其宗義。外人曰，我所謂不生生者，不是說一切不生
法皆生也。而是說有的不生法，如有因緣和合時，方作起也。待方便具足，於是不
生而生也。不是說一切不生法皆生也。是故汝不應以一切法不生生為難也。
　　<經>【答曰。若法生時。方作者方便。眾緣和合生。是中先定有不生。先無亦
　　　不生。又有無亦不生。是三種求生不可得如先說。是故不生法不生。】</經>
　　答曰下破救。假使法以眾緣和合時，始方便而作者，是則眾緣和合生也，非是
「不生」生也。
　　若是眾緣和合生，則眾緣中先定有果不生，先定無果亦不生，先亦有亦無果不
生。於此有，無，共中，三種求生不可得，理由已如先說。是故不生法不生也。
　　<經>【生時亦不生。何以故。有生生過。不生而生過故。生時法生分不生如先
　　　說。未生分亦不生如前說。】</經>
　　此破生時生。若生時生，則有過失。何謂生時？生時者，即已生未生之間也。
若墮已生，則有生生無窮過。若墮未生，則有不生而生過。已生未生二過，悉如前
破。此據理奪破也。故曰生時若法是生的部分，則法不生，如先已說。生時若法是
未生的部分，則法不生，亦如前面所破。
　　<經>【復次若離生有生時。則應生時生。而實離生無生時。是故生時亦不生。】</經>
　　復次以法、時相離為破。若離生法有生時，應謂「生時」生。而實離法無有生
時，是故生時亦不生。何以故？所謂生法者，即已生與未生也。吾人已知已生未生
均不生，而離已生未生無有生時，故知生時亦不生也。
　　<經>【復次若人說生時生。則有二生。一以生時為生。二以生時生。無有二法
　　　。云何言有二生。是故生時亦不生。】</經>
　　上一句以時、法俱無生破，而此句以法、時俱有破。若人謂「生時」為「生」
，則此有二生。謂既有生時，復有生法。一以生時為生者，是言於其時而有「生法
」也。二以生時生者，是言於法生外，另有生時生也。實則離時無法，離法無時，
既無二法，云何言有二生呢？是故生時亦不生也。
　　<經>【復次未有生無生時。生於何處行。生若無行處則無生時生。是故生時亦
　　　不生。】</經>
　　復次未有「生法」，即無生時。何以故？所謂「時」者，只是一個抽象的概念
也。既生時只是一個抽象的概念，若無生法，則此抽象的概念，於何處行呢？所以
生若無有行處，則此抽象概念的「生時」，便不成立了。故曰無「生時」生也，是
故生時亦不生。至此破生時生竟。
　　<經>【如是生不生生時皆不成。生法不成故無生住滅亦如是。生住滅不成故。
　　　則有為法亦不成。有為法不成故。無為法亦不成。有為無為法不成故。
　　　眾生亦不成。是故當知。一切法無生。畢竟空寂故。】</經>
　　最後畢竟證成其宗。如是生、不生、生時皆不成。此小結本門。生法不成故下
，總成十二門論宗旨。十二門論宗旨，在成一切法無生，一切法空也。所以生法不
成，則無生住滅。無生住滅，則有為法無為法空。有為無為空故，所以因緣和合的
眾生法亦空。是故當知，一切法無生，一切法畢竟空寂也。
十二門論隨解終
</檔>
