<檔>
<篇>十二門論</篇>
<節>十二門論隨解</節>
　　　　　　　　　　　　　　　　　　　　　　　　　　　　　　　龍樹菩薩造
　　　　　　　　　　　　　　　　　　　　　　　　　　　姚秦三藏鳩摩羅什譯
　　　　　　　　　　　　　　　　　　　　　　　　　　　　　　　　釋智諭撰
<_-節>龍樹菩薩</_-節>
<_-節>龍樹思想宗同般若</_-節>
<_-節>龍樹的著作與十二門論</_-節>
龍樹菩薩
　　龍樹亦譯曰龍猛。生於南天竺，出梵志種，大豪貴之家。梵志者，在家修行之
婆羅門也。
　　其母於阿周陀那樹下生之，故曰「樹」。後來因大龍菩薩導入龍宮，閱經而成
道，故配之以「龍」字，號曰龍樹。
　　龍樹自幼，天聰奇悟，事不再<問>問。</問>猶在乳餔之中，聽聞諸梵志諷誦四韋陀經典
。經典淵博有四萬偈，偈各滿足三十二字。龍樹聞之，皆能照了領會其義。
　　年及弱冠，其學益進，遠近馳名，獨步諸國。與契友三人，均為一時之傑。於
是相議求隱身之術，思縱極欲之樂。乃至術師處求隱身之法。術師私自念言，若以
隱身術授此四人，彼四人必棄我不可復屈。於是與藥使用，期龍樹等藥盡復來也。
囑於靜處以水磨藥，用塗眼瞼，其身自隱。
　　孰料龍樹神悟絕倫，磨藥之時聞其香氣便識藥味，分數多少，錙銖無失。於是
還告術師言，此藥有七十種，名字兩數若干。龍樹所說，皆如其方。術師歎服，於
是以其隱身術授之。
　　四人得術，縱意自在。常入王宮，穢亂宮庭。經百餘日，宮中有人懷。以事
白王，王大怒。召諸智臣以謀對策。
　　智臣曰，若是鬼魅，可以術滅。若是方術人所為，可於諸門內置細土，若術人
入門，其跡即現，可以兵除之。
　　王依其計，置土門內。四人入內，足跡畢現。王令悉閉諸門，并命力士數百人
，揮刀空斬。契友三人立死，唯有龍樹，歛身屏氣依王頭側。近王七尺處，刀所不
及，龍樹以故得免。
　　於是悟欲為苦本，眾禍之根，敗德危身皆由此起。即誓離俗，受沙門法。既已
得出，於是入山，詣一佛塔出家。出家受戒後，於九十日中,
誦三藏盡。更求異經
，都無得處。
　　雪山山中有塔，塔中有一老比丘，以摩訶衍經與之。誦受愛樂，雖達實義，依
然以為未得通利。於閻浮提遍求餘經不得，於是生大驕慢。
　　有大龍菩薩，見其如此，惜而愍之。於是接之入海，於龍宮中，開七寶藏，以
諸方等深經，無量妙法授之。據說龍樹入龍宮，見有上中下三本華嚴經，上本華嚴
有十三千大千世界微塵數偈，四天下微塵數品。中本華嚴有四十九萬八千八百偈，
一千一百品。下本華嚴有十萬偈，據西域記說，下本華嚴現存天竺遮俱槃國山中。
中土所傳，僅是略本而已。致於上中二本，并密在龍宮，龍樹帶出者僅是下本耳。
　　或者有人懷疑，龍宮寬廣究屬有限，安能容納如許經典？當知佛法不可思議，
不得以凡情測度。如維摩詰丈室，容納三萬二千師子座，師子座高八萬四千由旬，
而其丈室皆能包容也。
　　龍樹於龍宮中受讀九十日，誦解甚多。善解一相，深入無生，二忍具足。龍知
其心，而問之曰，看經遍未？龍樹答曰，汝經多無量，不可盡也。然我所讀，已十
倍於閻浮提矣。
　　龍樹菩薩還至南天竺，大弘佛法摧伏外道。并具大神通，有婆羅門以術化蓮
池欲屈龍樹。龍樹即化六牙白象，入池毀華，並傷婆羅門。婆羅門歸伏，執弟子禮
。
　　南天竺王信用邪道，不見沙門釋子，毀謗正法。為化彼故，龍樹應募，荷戟為
其前驅。整勒部屬，威不嚴而令行，法不彰而物隨。王甚嘉許，問曰汝是何人？龍
樹答曰我是一切智人。王問曰今天何所為？答曰天今與阿修羅戰。於是以神通力，
干戈兵器從空而落。阿修羅手足耳鼻，相繼而下。最後令王及臣民婆羅門等，親見
空中兩陣相對。王乃稽首，伏其法化。
　　龍樹思想宗同般若
　　如來在世時，化度九道，宣說般若時間最長。亦可以說佛所宣教，不出般若。
何以故？經云諸佛及諸佛阿耨多羅三藐三菩提皆從般若出。又說般若出生聲聞緣覺
菩薩佛。菩薩因行曰般若，成佛果位，般若轉名薩婆若。
　　佛取滅以後，九十五種外道邪風競起。弟子異見，將一味佛法分別為十八部。
各以己見，爭爝火之明。致令般若慧日，昏而不朗。究此十八部所得者，皆不出佛
法，只是偏執不全而已，所以其過非在所明，而在所執也。彼等所明之法，實亦佛
法，修之亦能得果。若不偏執，實亦無佛法一味，同出般若性海。惜乎各是其所
見，非其所不見，致令大法不彰也。佛告文殊師利，我涅槃後，我之弟子分為二十
部。如人二十子，真實如來所說。文殊師利！根本二部從大乘出，從般若波羅蜜出
。聲聞緣覺諸佛，悉從般若波羅蜜出。
　　根本二部者，一摩訶僧祇，此言大眾部。二體毗履，此言上座部。
　　如是諸部，龍樹既出，悉破斥之。然破斥其執見，非破斥其法也。所以龍樹破
外道，旨在令棄邪歸正也。破小乘人，在破其執見，令迴小向大也。破大乘人，在
破其謬解真空，令證真空般若也。
　　佛於楞伽經記龍樹說，「大慧汝諦聽，有人持我法，於南大國中，有大德比丘
，名龍樹菩薩，能破有無見，為人說我法，大乘無上法，證得歡喜地，往生極樂國
。」
　　佛記龍樹係初地菩薩，然亦有人言，菩薩示現，不可思議，不得以凡情測度。
此說似亦不無道理。
　　總之龍樹理宗般若，其所立論在顯般若真空要妙。欲化三乘，令其成就萬行也
。般若是真了義，龍樹於此方便說也。
　　龍樹所明者，真空也，學者莫作有所得空解。故龍樹所破，破有見破空見，不
說有「有」有「空」。破有見者，離一切相也。破空見者，即一切法也。如此離二
邊，顯法性，是曰真空。故說有時，非空外之有，而是即空即有，不礙空之有。論
空時，非有外之空，而是即有即空，不礙有之空。
　　所以龍樹所謂空者，能建立一切法。十度萬行，無不從空而成。菩提涅槃，無
不由空而立。此真空者，無礙無住。因其無礙無住，故橫遍豎窮。以其橫遍豎窮，
故能建立一切法。一切法由空建立，故諸法相空，無不寂滅。萬相俱寂，還歸無礙
無住。如此之法，亦名常寂光，亦名一真法界。而此常寂光與一真法界，即龍樹菩
薩所明之真空也。故經云，諸法畢竟空，無有毫末相，空無有分別，同若如虛空。
龍樹的著作與十二門論
　　龍樹菩薩智慧深廣不可思議，可能其著作，尚有很多為世所遺者。譬如本論中
所說，「如七十論」，即不知出處也。
　　龍樹曾作優婆提舍十萬偈，莊嚴佛道論五千偈，大慈方便論五千偈，無畏論十
萬偈。此土中論及十二門論即從無畏論中略出。而無畏論，此土唯聞其名，不見其
文也。
　　十二門論內容，與中論大略相同。似亦可能由無畏論略出中論，再由中論略出
十二門論。不過中論純是偈頌，長行文係青目菩薩所作。如中論長行文曰「龍樹菩
薩為是等故造此中論」。很明顯是青目菩薩的口吻。而此十二門論，似是偈頌長行
均出龍樹之手。譬如十二門論中云「我愍此等欲令開悟」，及「是故我今解釋空」
等，皆似乎是龍樹自己的口吻。所以我們懷疑十二門論的偈頌與長行，皆係龍樹一
人所造。
　　既然龍樹的思想宗乎般若，當然此論亦是發揮般若宗旨。一切法悉由般若而出
，故般若為一切法本。般若猶如大地，一切眾生皆由大地而生。般若談空，旨在破
執顯理成行。行於萬法，而造乎於佛果薩婆若。故菩薩以般若智，行空不證，涉有
不著。度盡無量無邊無數眾生，而不取眾生相。
　　今此十二門論，即在破眾生執見，顯真空要妙，成菩薩行也。破執者，令眾生
斷惑也。顯真空要妙者，令眾生證真也。成行者，令眾生起萬行莊嚴無上佛果也。
　　本論約二藏言，係菩薩藏攝。約三藏言，屬論藏攝。約十二部經言，屬議論體
裁。本論及中論，均為明宗。而龍樹所造大智度論，則為釋教之論，此其不同也。
　　本論係姚秦三藏鳩摩羅什所譯。龍樹之學得以流傳中土，實賴羅什大師之貢獻
也。此乃眾所熟知者，不須多言也。羅什於姚秦弘始年，於逍遙園，與生、肇、融
、叡等諸大德共譯此論，而由叡公筆受。
　　十二門論，總共不過二十六偈。言雖簡略，卻是正釋一乘，助成佛道，可謂言
簡義賅也。望學者勿以言簡而忽之也。
</檔>
