<檔>
<篇>魔逆經</篇>
<節>佛說魔逆經通義</節>
　　<節>釋經題</節>
　　<經>【佛說魔逆經】</經>
　　<經>【佛說】</經>
　　佛是大聖，自覺覺他覺滿。梵文菩提譯為覺，自覺者，共聲聞緣覺菩提，覺他
者共菩薩菩提，覺滿者是佛獨證不共三乘之無上菩提。十方諸佛，諸惡永盡，眾善
圓滿，空二執除二障，盡二死是名曰佛。
　　以上是通論，若別論者，此之佛字，係指本師釋迦牟尼佛而言。意即釋迦牟尼
佛說此魔逆經也。
　　然尋諸經文，此經實是文殊師利菩薩所說，何故云佛說魔逆經呢？因為佛以二
諦說法，凡說法者，無論弟子、菩薩，乃至化人，只要所說法不違二諦，均蒙佛印
可，故曰佛說。再者，餘人說法，皆係佛威神力加被。不蒙佛力加被，無有能說法
者，故曰佛說。
　　說，有悅可眾心之意。凡有所說，上契佛理下應眾機，普令聞者歡喜受益，故
說此經。
　　<經>【魔逆】</經>
　　此有二意，一者因魔波旬興意違逆，以是因緣而說是經，故曰魔逆。二者示佛
法平等，無有選擇，等視諸逆，一皆化度，故曰魔逆。
　　<經>【經】</經>
　　梵文修多羅，譯曰契經。契者契合之義，上契諸佛果德，下契眾生因心，此所
謂契理應機也。佛所說法能應眾生之機，普令歡喜。佛所說法，雖以隨順眾生為方
便，而不失第一義，故能普令眾生得度，故曰契經。
　　經者經緯之經也，經線能貫穿緯線，為緯線之所依。故經者線義，有貫穿義，
所謂貫華結鬘。而貫穿義者，乃以理貫文也。至理無名，因文而顯，非文無以顯理
。文以理立，非理無以成文。文者言教也，故約文名之理教，約理名之教理。如此
理教，為佛之一代時教，名曰契經。
　　<經>【西晉三藏竺法護譯】</經>
　　西晉是朝代名，係司馬炎所建。至元帝之後，謂之東晉。竺法護係晉武帝時人
也。
　　三藏，即三藏法師，略稱曰三藏。三藏者經律論也，通達經律論者，號曰三藏
。竺法護洞達三藏，為時所重，當時之人，以竹林七賢比之。
　　竺曇摩羅剎是其本名，譯晉語曰竺法護。月支人，世居於燉煌郡。八歲出家，
依外國僧人竺高座為師。日可誦經萬言，才智甚高。曾譯正法華等經。
</檔>
