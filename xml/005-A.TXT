<檔>
<篇>寶篋經</篇>
<節>大方廣寶篋經蠡測</節>
<_-節>解題</_-節>
<_-節>解釋經文</_-節>………………………………………………………………………………
大方廣寶篋經蠡測（卷上）
　　　　　　　　　　　　　　　　　　　　　　　　　　　　　　　　釋智諭撰
　　　　<節>解題</節>
　　<經>【大方廣寶篋經
　　　宋天竺三藏求那跋陀羅譯】</經>
　　<經>【大方廣】</經>是大乘經之通稱。茲分別解釋如下：
　　大者體也，方者相也，廣者用也。若依法藏大師解釋，大以包含為義，方以軌
範為功，廣則體極用周。若依此解，則方以義理立稱。所謂方者理圓，廣者用周。
此是約所證之法言。
　　甚深法界之體，能包如虛空，湛寂而常住，故曰大。理圓無極，相賅無外，故
曰方。其用周遍無事不成，故曰廣。如果引申其義，則無不是謂之大，無不現謂之
方，無不造謂之廣。言大則事以理圓，言方廣則理以事周，總而言之，大方廣者，
在明大乘義也。此經體極法界而相用周遍，故曰大方廣。
　　所謂寶者，經中義利不可思議，能令眾生出離生死，究竟佛道，故稱之謂寶。
　　篋者，盛物之小箱。是譬喻之辭，用譬涵寶之意。
　　經者，梵語修多羅，有貫穿義。本來修多羅譯為契經，國人喜用簡稱，故簡稱
曰經。貫穿者，以理貫文也。以理貫文謂之理教。理以正教，教以顯理，故曰理教
。
　　宋天竺三藏求那跋陀羅譯。宋是朝代名，此宋是劉姓所建之宋朝。亦即南朝宋
齊梁陳之宋。天竺即印度也，求那跋陀羅是中印度人。三藏者即三藏法師之略稱。
通達經律論者，稱三藏法師。
　　求那跋陀羅譯曰功德賢。求那跋陀羅通達大乘，故世稱摩訶衍。摩訶衍者，即
大乘也。本婆羅門種，因閱阿毗曇雜心，驚悟佛法深奧。乃捨家遠遁，出家受具。
　　劉宋元嘉年間來中國，譯經凡百餘卷。後因欲講華嚴等經，以未諳宋言為歎。
旦夕禮懺求觀世音菩薩乞求冥應。夜夢白衣人，仗劍擎一人首來。遂為其易首，更
安新頭，便覺心神悅懌，備通宋言。
　　年七十五歲圓寂。公卿會葬，備極哀榮。
　　　　<節>解釋經文</節>
　　<經>【如是我聞。一時佛在舍衛國祇陀林給孤窮精舍。與大比丘僧千二百五十
　　　人俱。菩薩五千。】</經>
　　此為證信序，為去眾人之疑也。此有六種成就，「如是」為信成就。「我聞」
為聞成就。「一時」為時成就。「佛」為主成就。「在舍衛國……」為處成就。「
與大比丘僧……」為眾成就。以此六種成就，證明此經不虛，故曰證信序。
　　佛將涅槃，阿難以四事問佛。一、佛在以佛為師，佛滅以何為師？二、佛在依
佛而住，佛滅依何而住？三、佛在有佛對治惡比丘，佛滅云何對治惡比丘？四、佛
滅後結集時，經首應安何語？
　　佛答第一問曰，佛滅以戒為師。佛答第二問曰，佛滅依四念處而住。佛答第三
問曰，於惡性比丘，梵壇對治。惡性比丘指闡陀言，亦即車匿也。送太子越城出家
者。闡陀喜犯惡口，且不受諫勸。若有人諫勸，他便說：「大德，汝莫諫我。佛是
我家佛，法是我家法。我應教汝，汝莫諫我。」
　　何故闡陀不說僧是我家僧呢？因為闡陀不與僧和合，所以不說僧是我家僧。
　　阿難問，佛滅後對於這種惡性比丘，云何對治呢？佛答梵壇對治。梵壇者，即
默擯也。梵天若有天子犯罪，天王即別築一壇，置犯罪天子於其中，無與語者，故
曰梵壇。
　　佛答第四問曰，經首應安，如是我聞，一時，佛在某處，與某些人宣說是經。
用這六種因緣，證明此經不虛，令後世眾生，去疑生信也。
　　舍衛譯曰豐德，謂該城物豐而人賢也。時為波斯匿王所居。舍衛本是城名，國
名憍薩羅。今用城名，以代國名也。
　　祇陀林給孤窮精舍。別的經多云祇樹給孤獨園。祇陀太子獻樹於佛，故曰祇陀
林。給孤窮即給孤獨長者。給孤窮長者，為佛造祇園精舍，供佛說法，故曰給孤窮
精舍。
　　與大比丘僧千二百五十人俱。比丘有三義，即乞士、怖魔、破惡。「大」梵文
為摩訶。有大、多、勝之義。所謂大者，是等比丘，年德俱尊。多者，是等比丘
，博學多聞，通達內外經典。所謂勝者，是等比丘，知見殊勝，超過九十六種外道
。如此比丘，有一千二百五十人在一起。
　　菩薩五千。菩薩具稱為菩提薩陲。菩提譯為覺，薩陲譯為有情。菩提薩陲者，
譯為覺有情。謂此等有情，自既覺悟，復能覺悟其他的有情也。簡單說，凡發菩提
心修菩提道的有情，稱為菩薩。如是等菩薩，有五千人。
　　<經>【爾時世尊住迦利羅華園場上。菩薩聲聞大眾圍遶而演說法。爾時文殊師
　　　利童子。與五百菩薩釋梵護世恭敬圍遶。往世尊所。至已頂禮佛足。遶
　　　七匝已。坐一面。及菩薩眷屬亦坐一面。】</經>
　　爾時世尊正在迦利羅華園場上，與大眾說法。內中有菩薩與聲聞人。
　　爾時文殊師利菩薩以下，為發起序。童子寓有純真之意。與五百菩薩，及釋梵
護世，恭敬圍繞往世尊所。文殊師利所率領五百菩薩。釋是帝釋天人，梵是色界天
人，護世是四王天人。四天王護四部洲，故曰護世四王。此護世四王眷屬，有龍、
鬼、神等。此「釋梵護世」其他的經亦曰天龍鬼神。
　　至已頂禮佛足以下明見佛禮儀也。頂禮佛足表敬，遶佛七匝表慕，總為一心恭
敬也。遶佛或三匝，或七匝，或百千匝，總須單數，且須心記匝數。
　　坐一面，即退坐一面也。坐應避六法，一不太遠，二不太近，三不擋眼前
，四不在後，五不在高處，六不處上風。
　　及菩薩眷屬亦坐一面。即菩薩釋梵護世等眷屬，亦坐一面。菩薩既至佛所，
須先具儀以後，方敢請佛說法，不可輕率啟<問>問。</問>
　　<經>【爾時文殊師利童子白世尊言。今日如來為說何法。隨次續說勿令斷絕。】</經>
　　具儀以後，文殊師利啟問曰，世尊今天，正和大眾演說何法呢？希望繼續演說
，勿為我的到來，令說法間斷。因為文殊師利等，於說法中間方到來的。所以請佛
繼續演說，勿使說法間斷。
　　<經>【時大德須菩提語文殊師利。世尊先為聲聞說法。文殊師利。我今請汝說
　　　菩薩法。】</經>
　　須菩提譯曰善現。當時向文殊師利言，文殊師利菩薩，世尊正和我們說聲聞乘
法。現在請你說菩薩法，令我們聽聽。
　　聲聞乘法，重於言教，不見佛性，因為佛性非言語文字故。以不見佛性，乃得
聲聞乘道。緣覺乘法，重於義理思惟，不見佛性。何故不見佛性？因為佛性非心緣
相故。以不見佛性，乃得緣覺乘道。菩薩法以行為貴，旨在普度一切眾生。而眾生
者，即我法身也。故菩薩法能見佛性，乃至能究竟成就阿耨多羅三藐三菩提。
　　<經>【於時文殊師利童子語須菩提。大德今用菩薩法為。大德須菩提。一切聲
　　　聞及與緣覺非菩薩法器。須菩提言。文殊師利唯願演說。諸器眾生自當
　　　聽受。】</經>
　　當時文殊師利菩薩語須菩提言，大德須菩提，你要聽菩薩法嗎？但是你要知道
，一切聲聞緣覺非菩薩法器呀！這不是文殊菩薩藐視聲聞緣覺，實是菩薩有意激勵
，令聲聞緣覺人迴小向大。
　　須菩提言，文殊菩薩，請你演說。是法器者，及不是法器者，都願意聽受。
　　<經>【文殊師利童子報言。大德須菩提。汝今能知是佛法器及非器耶。須菩提
　　　言。文殊師利我等聲聞因他聲解。豈能得知是佛法器及非器乎。文殊師
　　　利。我請汝說是佛法器非佛法器。】</經>
　　文殊師利問須菩提說，大德須菩提！你能知道怎樣是佛法器，怎樣不是佛法器
嗎？
　　須菩提回答說，文殊師利！像我們聲聞乘人，只能因佛的音聲言教而解悟，所
解甚淺。所以不能知道是佛法器，或者非佛法器。
　　所謂是佛法器，是諸大菩薩。諸大菩薩廣度眾生，續佛慧命。即如平常我們所
說，能承擔如來家業者。如是之人，方堪稱為法器。非是心智狹小的聲聞人，所能
知者。所以須菩提言，我等聲聞豈能得知。
　　文殊師利！我請汝說，是佛法器，非佛法器。須菩提請文殊菩薩說，是佛法器
，非佛法器。以是請法因緣，於是有這部大方廣寶篋經之產生。故知須菩提發起請
法，誠功德無量也。
　　<經>【文殊師利言。大德須菩提。諸入正位皆是非器。已為法界所繫持故。若
　　　觀法界而不捨放一切眾生。不墮正位不共結住。如是等人是佛法器。】</經>
　　此一段文，是總說是器與非器。以下所說，皆是為解釋這一段文而說。可視為
是這一段文的申述。
　　諸入正位皆是非器。入正位者，取涅槃也。意思是說，凡急於證涅槃，不發心
度眾生者，皆非佛法器。
　　已為法界所繫持故。為甚麼非佛法器呢？因為入正位者，即為法界所繫持故。
法界即是涅槃界，入正位者即為涅槃界所局，故曰為法界所繫持。
　　聲聞乘人急取涅槃，早證空性，偏空滯寂，不能代佛弘化，故非為法器也。文
殊菩薩如此說法，旨在欲令聲聞人迴小向大也。今說是法器與非法器，實已寓貶小
褒大，望小乘人能起菩薩行也。
　　若觀法界，而不捨放一切眾生。是言若人深入法界，然卻不捨放一切眾生。雖
證涅槃卻不住涅槃，為憐愍一切眾生故，秉大悲入生死廣行度化也。
　　不墮正位，不共結住。菩薩雖證涅槃卻不住涅槃，雖入生死度眾生卻又不住生
死，故曰不共結住。結住者，是住煩惱的別名。而煩惱是生死的根源。菩薩以悲導
智，所以不住涅槃。菩薩以智導悲，所以不共結使不住生死。如是等人，是佛法器
也。
　　<經>【復次大德須菩提。若到學法無學法界為所縛者。捨一切眾生焦然結縛。
　　　心生疲倦怖畏三界。乃至一念不樂住結。是等名為非佛法器。大德須菩
　　　提。若有能盡未來際劫。發大莊嚴不怖不畏。行三界行不為三垢之所染
　　　污。於生死中起園觀想。欲樂諸有不集有行。如是等人名佛法器。復次
　　　大德須菩提。若無欲染示現染欲。非為瞋惱示現有瞋。不為癡覆示現有
　　　癡。除斷結使現住三界。導引眾生無有自高。荷擔重任一切眾生。能令
　　　無上三寶種性。具足不斷住三昧門。如是等人名佛法器。】</經>
　　若到學法無學法界，為所縛者下，明小乘果也。小乘三果以前，皆為有學，四
果為無學。小乘人為無漏所縛，恐怖於三界，故捨一切眾生而不度。
　　焦然結縛，言一切眾生被煩惱所燒，故曰焦然於結縛。小乘有學無學人，只顧
自己解脫，於一切焦然眾生捨而不顧。
　　心生疲倦怖畏三界。對於入三界度眾生之事業，心生疲倦。因為既出生死，對
於三界深生怖畏故。
　　乃至一念不樂住結。甚而言之，對於住結使留三界之心，一念都不生。如是人
等，是名非佛法器。故知只顧自了，不興慈悲不度眾生者，非佛法器也。
　　大德須菩提！若有能盡未來際劫，發大莊嚴。發大莊嚴者，發無上菩提心也。
菩提行略說有六種，即布施持戒忍辱精進禪定般若。若盡於未來劫，行六度救眾生
，斯為大莊嚴。對於大莊嚴之內容，經中尚有詳細解說。
　　不怖不畏，行三界行。對於三界生死，不怖不畏，肯入三界行於三界。三界行
者，六波羅蜜也。菩薩行於布施持戒忍辱精進禪定般若，悉為度三界內眾生。故六
波羅蜜，為三界行。
　　不為三垢之所污染。三垢者，貪瞋癡也。如此三法，染污真心，故稱之為垢。
以不為三垢污染故，乃能於生死中，起遊園觀之想。
　　欲樂諸有，不集有行。有者三有，即欲界有、色界有、無色界有。落於三有者
，以五法為「集」。五法者，無明、行、愛、取、有。此五法集，則成乎業，以業
故受苦。菩薩雖入三有，然不以五法集業，故雖行而不為業。所以說欲樂諸有，不
集有行。如是等人，名佛法器。
　　復次大德須菩提下，再度解說是器非器。
　　若無欲染示現染欲下，言菩薩實無貪瞋癡，而示現有貪瞋癡也。欲染者，即貪
也。何故菩薩無三毒，而示現有三毒呢？因為菩薩欲入三界度眾生故。貪瞋者，局
乎欲界。癡之為法，通乎三界。若貪瞋癡永斷，便可出三界矣。
　　今菩薩發大悲心，入三界度眾生，故示現有貪瞋癡。此與「欲樂諸有，不集有
行」是同樣的道理。
　　除斷結使，現住三界。菩薩已無貪瞋癡，故煩惱結使已斷。煩惱結使斷故，本
不應住於三界。然為度眾生故，示現住於三界。示現住三界者，為導引眾生，出三
界生死也。
　　導引眾生，無有自高。雖然菩薩能導引眾生，出於三界生死，但菩薩卻無貢高
我慢。以無我心，興大慈悲，恒順眾生也。聲聞人入正位取涅槃，即是我慢心也。
菩薩則不然，所有施作，不為自求，但為度脫一切眾生，故無有自高也。
　　荷擔重任，一切眾生能令無上三寶種性，具足不斷，住三昧門。荷擔重任者，
續佛慧命也。續佛慧命者，能令一切眾生三寶種性不斷也。住三昧門，令一切眾生
心住一緣，不為邪外所亂也。如是住三昧門者，即令三寶種性具足不斷也。如是等
人，名佛法器。
　　<經>【大德須菩提語文殊師利。法性是一如一實際。云何分別說器非器。文殊
　　　師利言。大德須菩提。譬如陶家以一種泥造種種器。一火所熟或作油器
　　　蘇器蜜器或盛不淨。然是泥性無有差別。火然亦爾無有差別。如是如是
　　　。大德須菩提。於一法性一如一實際。隨其業行器有差別。蘇油器者喻
　　　聲聞緣覺。彼蜜器者喻諸菩薩。不淨器喻小凡夫。】</經>
　　須菩提問文殊師利曰，法性是一如，是一實際，你怎麼分別說是器，是非器呢
？
　　一者不二，如者不異。如是不二不異，是一真法界。一真法界中，無有器非器
的分別。你怎麼分別說，是器是非器呢？若這樣分別，豈非有二有異了嗎？若有二
有異，怎會是一真法界呢？須菩提如此問者，總難文殊師利菩薩，器非器之說也。
　　文殊師利菩薩以譬喻回<答>答。</答>譬如陶器家所作的陶器，泥雖是一，卻能成種種不
同的陶器。火雖是一，卻能燒成種種不同的陶器。這便說明器皿雖有種種不同，但
泥性火性卻是不二。泥性火性雖然不二，卻因器而現差別。雖是一泥所現，一火所
成，卻有種種器出現。有的可作油器，有的可以盛酥，有的可以盛蜜，還有的則盛
不淨之物。
　「如是如是」應為如是大德須菩提！於一法性，一如一實際，隨其業行，器有差
別。法性雖然是一，但是菩薩行度生之業，聲聞人行自度之業。所以有器與非器之
差別。此即說明法性雖然不二，機感有所不同也。
　　酥油器者，喻聲聞緣覺。蜜器者喻諸菩薩，不淨器喻凡夫。此是以譬合法也。
　　<經>【須菩提言。文殊師利。頗有是器說名非器非器為器。文殊師利言有須菩
　　　提言。何者是也。文殊師利言。大德須菩提。一切結使名為非器。一切
　　　結習名為非器。是名非器。是亦說名為佛法器。若斷一切諸煩惱者。如
　　　是之器非佛法器。】</經>
　　須菩提問文殊菩薩言，有沒有是法器，卻說名非法器，非法器卻說名是法器的
呢？
　　文殊菩薩言，一切結使，名為非器。一切結習，名為非器。但是菩薩為度眾生
，留惑潤生，還入三界。不斷煩惱，救度一切。是諸菩薩示現具煩惱入生死，看來
似非法器，然而事實上，實是佛之法器也。
　　結使與結習不同，結使者，煩惱正使也。結習者，煩惱殘餘習氣也。正使者猶
如風吹樹搖，樹之所以搖者，是為風所使也。風息以後，樹雖不假風吹，然有餘勢
搖動不已。如此情形，類同習氣也。
　　阿羅漢已斷正使，尚有習氣。辟支佛則侵及習氣。例如難陀成阿羅漢，已斷貪
欲正使。然因過去習氣尚在，所以問訊時，總喜先與女人講話。
　　一切結使與結習，總名曰煩惱。若斷一切煩惱者，如是之器，則非法器。因為
斷一切結使者，是聲聞人。斷一切結習者，是緣覺人。聲聞緣覺，雖斷煩惱，而不
名法器也。
　　菩薩不斷煩惱，似非是器，而實是法器。聲聞緣覺，斷一切煩惱，似是器，而
實非法器。此即文殊菩薩回答之意也。
　　<經>【須菩提言。所言器者為何所盛。文殊師利言。無盛為盛。若所盛不漏知
　　　是完器。若所盛漏失知是破器。大德須菩提。猶如虛空是諸藥木叢林之
　　　器。然非是器。如是大德須菩提。菩薩亦爾。是佛法器然非是器。大德
　　　須菩提。猶如從地出生諸樹。以空器故得有增長。如是大德須菩提。菩
　　　薩從諸善心出生。為般若波羅蜜器之所增長。】</經>
　　須菩提言，所言法器者，為何所盛？須菩提解空第一，深達般若波羅蜜，是故
有此一<問>問。</問>因為若器有所盛者，即有能所。若有能所，即非般若波羅蜜。故須菩提
此問，實是有意而發也。
　　文殊師利言，無盛為盛，若所盛不漏知是完器，若所盛漏失，知是破器。無盛
為盛者，直接點明如虛空之包容一切也。虛空包容一切，即是無盛而盛，盛而無盛
也。虛空雖包萬法，而無能所。雖無能所，而不漏失一切萬法。菩薩雖度眾生，而
不取眾生相。正以不取於相，始能行無緣慈悲度盡一切眾生。
　　所盛不漏是完器者，明菩薩心包太虛量周沙界也。若盛漏失知是破器者，譏聲
聞緣覺人也。譏聲聞緣覺不度眾生，漏失一切眾生，是破器非法器也。
　　大德須菩提下，以虛空為喻，明般若波羅蜜也。如虛空盛一切藥木叢林，然虛
空無有局限，不得謂為器也。因為虛空無相，無能所故。
　　大德須菩提！菩薩亦爾。菩薩發阿耨多羅三藐三菩提心，如虛空一般。雖然圓
包一切無有漏失，卻非是器。若是器者，必有局限。若有局限，即是漏失。故曰是
佛法器，卻非是器。
　　大德須菩提！猶如從地出生諸樹，以空器故有增長。以地譬心，以虛空譬般若
波羅蜜。地能生一切草木，菩薩善心，能出生一切五乘。所謂菩薩善心者，即無上
菩提心也。
　　菩薩發阿耨多羅三藐三菩提心度一切眾生，以般若波羅蜜為方便，令一切眾生
善根增長也。云何為般若波羅蜜方便呢？菩薩以空為方便，以無相為方便，以無所
有為方便，以無分別為方便，以無住為方便，以不可得為方便，行深般若波羅蜜多
，令眾生善根增長也。故曰為般若波羅蜜器之所增長。
　　<經>【須菩提言。而是菩薩何所增長。文殊師利言。如虛空增長。菩薩增長亦
　　　復如是。而是菩薩無有增長亦無退減。何以故。不增結使不退佛法。】</經>
　　須菩提又問，而是菩薩何所增長？
　　當知法性一如一實際，云何有增長？若有增長，則非一如。須菩提此問，仍屬
知而故問，有意難文殊師利菩薩也。於第一義中，無有法增，亦無有法減。若謂有
增有減，是人即失第一義。
　　文殊師利言，如虛空增長。我們都知道，虛空不動無有增長，虛空清淨無有諸
惡，虛空寂靜無有虛妄造作，虛空湛然無有染污。所以虛空性者，妙湛總持不動也
。
　　若人能如是持者，即是增長菩提，增長三乘道果。增長菩提增長三乘道果者，
即是顯現本具之佛性也。以佛性逐漸顯現故，假名說為增長。以假名說為增長，所
以度盡無量無數無邊眾生，實無有一眾生得滅度者。
　　文殊菩薩接著說，菩薩增長亦復如是。亦復如是者，如虛空一樣也。只為令一
切眾生圓現真如法性，而不取著於相也。所謂真如性本具，虛妄法不生也。如果取
相，皆是虛妄。不但取著離生死法是虛妄，取著證無漏法亦是虛妄。
　　菩薩發無上菩提心等同虛空，其心不動，其心清淨，其心寂靜，其心湛然，故
其心無增無減。不增結使，不退佛法。如是故能行空不證，入有不著也。
　　<經>【須菩提言。文殊師利佛法結使有何差別。文殊師利言。大德須菩提。如
　　　須彌山王光所照處悉同一色。所謂金色。如是須菩提。般若光照一切結
　　　使悉同一色。謂佛法色。是故須菩提。佛法結使以般若慧觀等無差別。
　　　是故大德須菩提。一切諸法皆是佛法。須菩提言。文殊師利。以何緣故
　　　一切諸法皆是佛法。文殊答言。如佛智所覺。】</經>
　　須菩提言，文殊師利，佛法結使有何差別？
　　汝既言不增結使，不退佛法。那麼佛法結使有何差別呢？因為聲聞人即是斷見
思結使，取證於有餘涅槃。所以須菩提，有此一<問>問。</問>
　　須知文殊菩薩所說不增結使，不退佛法者，即是結使不增，佛法不退義也。不
增不退者，即妙湛總持不動義也，實非分別佛法與結使也。
　　文殊菩薩舉譬喻說明。文殊師利言，如須彌山王，光所照處，悉同一色，所謂
金色。須彌山出海八萬四千由旬，入海八萬四千由旬。其外圍繞有八山，其高度依
次而減。故須彌山最高。稱須彌山王。須彌山四寶所成，四寶者，金銀琉璃玻璃。
其光照耀，悉同金色。
　　以上先舉譬喻，以下以法合之。般若光照一切結使，悉同一色。此所謂照者，
非是照耀之謂。是言般若智慧光照之下，一切結使悉同一色也。
　　先舉喻以事明，後說法以理顯。須彌山能照物不能照理，般若智照，理事俱盡
。於般若智照之下，一切法無非佛法也。
　　是故須菩提！佛法結使以般若慧觀，等無差別。為甚麼呢？因為般若智是無分
別智。所以照見一切法，悉皆無二，悉皆平等，悉皆空寂，悉皆不可得。所以用般
若智慧，可以照知佛法結使無有差別。
　　是故大德須菩提下，直接道破，以法無差別故，所以一切法皆是佛法。
　　須菩提言，文殊師利！以何緣故，一切諸法皆是佛法？文殊答言，如佛智所覺
。
　　須菩提問曰，汝以何緣故，知一切法皆是佛法呢？如果一切法皆是佛法，難道
修一切外道法，亦是佛法嗎？若一切外道法皆是佛法，那麼又何必修學佛法呢？如
果一切法皆是佛法，然則修外道法，亦當成佛。
　　文殊師利答言，如佛智所覺，所以我說一切法皆是佛法。一切法本來一相，一
切法本來無相，一切法本來寂滅。然眾生癡迷，妄起分別，見有一切法差別相耳。
故眾生迷惑，於畢竟空中，虛妄分別一切法。不知一切法，原是畢竟空也。所以佛
智所覺，知一切凡夫外道，皆迷惑顛倒。為令眾生遠離顛倒執著故，所以令眾生遠
離外道法，修學佛法也。
　　如佛智所覺。佛智者何智？佛證無分別智，故知一切分別。知一切差別法，悉
無分別也，如是之智謂之差別智。無分別智名實智，差別智名權智。佛以權實智，
知一切法分別即無分別，無分別即分別。知一切法空即是有，有即是空，空不異有
，有不異空。所以文殊菩薩言，如佛智所覺。
　　<經>【又<問>問。</問>云何如佛智所覺。文殊答言。如汝初始後亦如是不離如故。是以
　　　說言如佛智所覺。又<問>問。</問>所言初後云何初後。文殊答言。初空後寂故名
　　　初後。】</經>
　　須菩提又問，云何如佛智所覺呢？文殊菩薩回答的很妙。文殊言，如汝初始，
後亦如是，不離如故。
　　須菩提初生之時，家中財物一切庫存，一時皆空。這便是如汝初始。後來須菩
提出家修道，佛印其解空第一，這便是後亦如是。初後皆空，空則不二不異，故曰
不離如故。這是說明佛以空智，知一切法皆如。以一切法皆如故，說言一切法皆是
佛法。
　　須菩提又問，所言初後，云何初後。你所言初後者，怎麼是佛智的初後呢？文
殊答言，初空後寂故名初後。
　　「初空」者，是說本覺。一切法本空，所以初空是佛本覺。後寂者，是說佛究
竟覺。佛以修道因緣，證得諸法寂滅相，故曰後寂。於是可知初空後寂者，是一實
相智也。佛徹證實相智，故知一切法皆是佛法。何以故？以一切相皆是實相也。
　　<經>【須菩提言。空之與寂有何差別。文殊師利言。大德須菩提。於意云何。
　　　如生金與熟金有何差別。答言。以言說故而有差別。文殊師利言。如是
　　　大德須菩提。以言說故言空言寂。若有智者不著文字不執文字。】</經>
　　須菩提言，空與寂有何差別？我們要知道，空是本來面目，寂是修治所得。空
是本覺，寂是始覺，若始覺合於本覺，便名究竟覺。始覺合於本覺，則是不二不別
。所謂始本者，只是言說分別，而覺體原是一也。故文殊師利，以生金熟金喻明。
　　生金經過煉治而成熟金。然金性是一，生之與熟，不礙金性為一。是知生金熟
金，只是取相言說而已。
　　所以文殊問曰，生金與熟金，有何差別？須菩提回答說，以言說故有差別。
　　文殊師利答言，如是大德須菩提，所謂空之與寂，不過是言說分別而已。若人
執著文字相言空言寂，皆是徒有言說而無實義。所以有智者，不著文字相，不執文
字相。
　　其實世人皆是因為執著言語文字相，方成為凡夫的。世人分別人我是非，無非
都是分別言語文字相。因為一切法性空寂，不可執取不可分別。眾生徒以相、名、
妄想，產生分別競爭。
　　<經>【須菩提言。文殊師利。凡夫智者有何別相。文殊師利言。大德須菩提。
　　　如佛所說以業相故名為凡夫。以業相故名為智者。須菩提言。文殊師利
　　　。業有何相。文殊師利言。因緣為相。隨其所行有差別名。若無所行則
　　　無別名。凡夫有行有差別名。慧者無行無差別名。有無中間名為聖行。
　　　然此聖行於諸凡夫名為非行。】</經>
　　須菩提問曰，凡夫智者，有何別相？汝說佛智，我已知之。凡夫智有何不同之
相呢？
　　文殊師利言，大德須菩提！如依佛所說，以業相故名為凡夫。所以以業相故名
為凡夫智。是故當知，所謂凡夫智者，皆世智辯聰也。
　　何謂業也？經云若行以煩惱因緣，便名為業。此業當受後有。若行無煩惱因緣
，則不受後有。故雖行而不名為業也。云何為煩惱？煩惱者無明也。亦就是說，以
無明故名為凡夫，以無明故，名為凡夫智。
　　須菩提言，文殊師利！業有何相？文殊師利言，因緣為相。
　　所謂因緣者，即業之別名也。因為不假因綠，便不能成業也。無明生行，「行
」即是業，換句話說，業以因緣造作為相。故文殊菩薩言，隨其所行，有差別名，
謂凡夫智也。隨其所行者，起煩惱造作也。
　　若無所行，則無別名。如果無有煩惱，亦無造作，則無凡夫的別名了。無有別
名，則與佛智一如一實際了。
　　凡夫有行，有差別名。智慧者無行，無差別名。有無中間，名為聖行。
　　凡夫之行，以無明行愛取有五種因緣，故有差別名。智慧者無無明行愛取有為
因緣，不漏落於三界，故無差別名。
　　有無中間，名為聖行。聖行者，正行也。故八聖道亦名八正道。正行者，不偏
凡夫之有，亦不偏慧者之無。若偏有，則墮凡夫，若偏無則墮二乘。故有行有差別
名者，凡夫也。無行無差別名者，二乘也。有無中間名聖行者，菩薩也。此即菩薩
行不住生死不住涅槃義也。
　　然此聖行，於諸凡夫名為非行。凡夫行者，由無明行愛取有為因緣，故須受生
死果報。但此種聖行，雖示同生死，而不是無明行愛取有為因緣。所以不被業繫，
非是果報，不受後有。而是隨意受生，自在無礙，非同凡夫之行，故曰於諸凡夫，
名為非行。
　　<經>【又問文殊師利。所言聖者為何謂也。文殊答言。同入無著無諍句故。】</經>
　　須菩提又問文殊菩薩說，文殊師利，你所謂聖行，究竟甚麼意義名為聖者呢？
文殊答言，同入無著無諍句故。同入無著無諍者，言一切法同入無著無諍句也。
　　何謂無著無諍？徹證諸法畢竟空，則入無著無諍。徹證諸法無相，則入無著無
諍。徹證諸法無我，則入無著無諍。徹證諸法平等，則入無著無諍。徹證諸法如如
，則入無著無諍。徹證諸法畢竟淨，則入無著無諍。徹證諸法無分別，則入無著無
諍。乃至徹證諸法不可住、不可取、不可得、無所有，則入無著無諍。
　　如是證入無著無諍，是即為聖者也。換句話說，聲聞人取於無漏，便是有著。
既已有著，便有分別。既有分別，則便有諍。故不得謂聖者也。
　　<經>【又<問>問。</問>文殊師利。頗有諸法亦入無著無諍句不。文殊言有大德須菩提。
　　　須菩提言。何者是也。答言。須菩提。一切眾流入大海已為一味。如
　　　是須菩提。一切諸法皆悉入於無著無諍同為一味。謂解脫味。】</經>
　　須菩提又問曰，文殊師利，頗有諸法，亦入無著無諍句不？除聖者以外，有沒
有其他的法，亦入無著無諍句呢？文殊菩薩答言，有，大德須菩提！
　　須菩提問言，既然還有，究竟是那些法呢？文殊師利先舉例說明。例如一切水
流，入於大海以後，皆成一鹹味。一切法亦復如是，入於解脫，同是無諍無著一味
。
　　何謂解脫？所謂解脫者，不生不滅也，不動也，不可取也，清淨也，平等也，
無別異也，到彼岸也，除無明也，離我我所也，寂靜純一無二也。以如是故，若入
於解脫，便是一味。
　　<經>【須菩提言。解脫何事說名解脫。文殊師利言。大德須菩提。以何因緣故
　　　或有縛者或有無縛。須菩提言。無智故縛。文殊師利言。如是斷無智故
　　　名為解脫。】</經>
　　須菩提問文殊菩薩言，解脫何事說名解脫？意思是說，解脫何法名為解脫呢？
　　文殊師利言，大德須菩提！以何因緣故說為有縛，以何因緣故，說為無縛呢？
　　須知有縛故有解，無縛焉有解？眾生以無智故名曰被縛。以智慧明照故，說名
解脫。故解之與縛，只有言說而已。事實上不過覺與迷罷了。所以須菩提問解脫，
文殊菩薩卻以有縛無縛作<答>答。</答>
　　須菩提言，無智故縛。文殊師利言，如是斷無智故名為解脫。
　　無智者，無明也。斷無明者，明也。所以無明則名縛，智明則曰解。二乘人斷
見思未破無明，了分段生死，未了變易生死。無明者習氣也，聲聞乘斷正使未斷習
氣，故未為究竟解脫也。
　　<經>【須菩提言。諸法平等云何說智及與無智。文殊師利言。如春熱時名為熱
　　　水。如冬降寒名為冷水。然其水性無有差別。如是須菩提。不正思惟煩
　　　惱所熱名為無智。若正思惟名曰為智。然其此中無有士夫。名智無智。】</經>
　　須菩提言，諸法平等，云何說智及與無智？一切法平等一如無有差別，云何說
有智與無智的差別呢？
　　文殊師利言，如春熱時各為熱水下，仍是先舉喻說明。意思是說，非是法性有
所差別也，而是眾生根機不同，見有差別。
　　猶如水性是一，然而春熱時名為熱水，冬寒時名為冷水。非是水性有異也，乃
境遇不同，故名冷熱也。
　　智與無智亦復如是，非是法性有二，而是不正思惟，煩惱所熱，則名無智。如
果正思惟，則名為智。是知正思惟可成八正，不正思惟則翻成八邪。
　　然其此中，無有士夫，名智無智也。士夫者，即「人」也。其中無有人名智者
，名無智者也。此即說明，一切法唯因果無人也。正思惟則成智，不正思惟則成無
智。所謂唯因果無人者，唯心所造也。一心迷則成無智，一心覺則成智明。覺迷雖
殊，然心原是一。
　　<經>【須菩提言。文殊師利。此義難覺。文殊師利言。大德須菩提。行二行故
　　　。須菩提言。是義難見。文殊師利言。無慧眼故。須菩提言。此義難入
　　　。文殊師利言。不得底故。須菩提言。此義難知。文殊師利言。增上慢
　　　故。須菩提言。此義難覺。文殊師利言。捨離覺故。須菩提言。此義難
　　　脫。文殊師利言。樂樔窟故。須菩提言。此義難思。文殊師利言。是中
　　　無相行故。須菩提言。此義難覺難觀。文殊師利言。是中無言說故。須
　　　菩提言。此義叵得。文殊師利言。是中乃至無少義故。須菩提言。此義
　　　乃是智者所解。文殊師利言。解自心如故。】</經>
　　須菩提聞說是法以後，對文殊師利菩薩說，此義難覺悟也。文殊師利言，大德
須菩提，因為你行二行故。捨生死取涅槃，故名行二行。
　　須菩提言，是義難知難見呀！文殊師利言，因為你沒有真空慧眼故。真空慧眼
，能見中道義。聲聞偏空慧眼，只能見偏真。
　　須菩提言，此義難入。這種甚深道理，我不能悟入也。文殊師利言，不得底故
。言汝聲聞人入法不究竟，不如大象過河，直至其底也。聲聞人於法，只得半字，
不得滿字。
　　須菩提言，此義難知。我不能了解也。文殊師利言，因為你懷增上慢故。增上
慢者，於畢竟空中，以我見心，見有生死有涅槃也。
　　須菩提言，此義難覺。文殊師利言，因為你捨離覺故。甚麼原因呢？所謂覺者
，順乎中道，不取有不取無。但是你不順中道，於生死涅槃取著有無，故實是捨離
乎覺也。
　　須菩提言，此義難脫。文殊師利言，樂樔窟故。所謂脫是解脫。須菩提的意思
是說，我難以此義獲得解脫也。文殊菩薩回答說，只為你樂著於有餘涅槃的樔窟呀
！
　　須菩提言，此義難思。文殊師利言，是中無相無行故。若無相無行，云何能思
想呢？
　　須菩提言，此義難覺難觀。文殊師利言，是中無言說故。覺觀者，皆分別心也
。粗心分別曰覺，細心分別曰觀。文殊師利言，是中無言說相故，所以不能覺觀。
　　須菩提言，此義叵得。文殊師利言，是中乃至無少義故。叵得者，不可得也。
須菩提言，此義不可得。文殊師利言，是中本無有「義」可得呀！何以故？是義者
，畢竟空。二乘智劣，竟於畢竟空中，欲有所得也。
　　須菩提言，此義乃是智者所解。文殊師利言，解自心如故。解自心如者，「如
」是不二不異義。此心若如，即不見一切法。經云不見一切法，即見般若波羅蜜。
所以不見一切法者，是不取於相也。以不取於相故，所以此心不隨境轉。故稱此心
如如不動。若能不取於相，如如不動，便是智者，能為人演說般若波羅蜜。不取於
相如如不動，是名解自心如者。
　　<經>【文殊師利。如來所說謂利非利。何故世尊說如是句。文殊師利言。大德
　　　須菩提。所言利者名不可得。於是事中欲有所得。是利名非利。大德須
　　　菩提。又復利者名為寂靜。是中若起身心之行。是利名非利。是故如來
　　　說利非利。】</經>
　　須菩提問文殊師利菩薩說，文殊師利！如來所說，謂利非利。何故世尊說如是
句？文殊師利言，所言利者，名不可得。於是事中欲有所得，是利名非利。
　　何以說利名不可得呢？因為不可得心，與無上菩提相應。二乘心有所得，故永
不與無上菩提相應。故經云有所得者，名聲聞緣覺。若以凡夫言，若心有所得，必
生貪瞋癡。以貪瞋癡故，必造諸惡業。造諸惡業，必墮惡道，失於大利。
　　於是事中，欲有所得者，是於不可得中欲有所得也。以有所得心，小則墮諸惡
道，大則不證無上菩提。是則無所得之利，反名為非利了。
　　文殊再稱須菩提曰，又復利者名為寂靜。寂靜者，即無上菩提也。故大集經云
：「夫菩提者，清淨寂靜光明無諍。」以寂靜故，不起身口意三業，不為後世生死
作因緣。故佛說是利。若於寂靜中，起身口意三業，則是利名為非利了。故曰是中
若起身心之行，是利名非利。是故如來說利非利。
　　<經>【須菩提言。如佛所說一切法非法。此何謂也。文殊師利言。大德須菩提
　　　。如佛所說能知我法如筏喻者。法尚應捨況復非法。若法應捨則不名法
　　　不名非法。】</經>
　　須菩提問文殊菩薩言，如佛說一切法非法，這是甚麼意思呢？
　　如金剛經中佛說一切法，皆是非法，是名一切法。因為說法者，無法可說，是
以假名說法也。以佛於然燈佛所，無有法得阿耨多羅三藐三菩提故。故金剛經云，
若人言如來有所說法，即為謗佛。所以經中佛言，知我說法如筏喻者。既如筏喻，
故知說法者，即非說法，是名說法也。
　　所以文殊師利菩薩亦引用金剛經云，大德須菩提，你若問佛說一切法非法的道
理，先要明白佛所說，知我說法如筏喻者。若能明白如筏喻的道理，便明白何以說
一切法非法了。因為佛於經中說「法尚應捨，況復非法？」既然法與非法，皆如筏
喻一樣，應當捨離，則不名法，亦不名非法了。
　　我們必須要瞭解，既然說一切法非法。當然非法即是一切法了。因為一切法非
法，所以法即應捨。非法即一切法，所以非法亦應捨。以法非法悉無所得故。
　　<經>【須菩提言。文殊師利。如來佛法可非法耶。文殊師利言。大德須菩提。
　　　如來佛法無有決定。若無決定則不應說是法非法。是故佛說一切法非法
　　　。】</經>
　　須菩提問文殊菩薩言，文殊師利！如來的佛法，亦可說是非法嗎？
　　文殊師利菩薩言，大德須菩提，如來佛法無有決定。如來佛法者，即阿耨多羅
三藐三菩提法也。然而「若有定法，即不名阿耨多羅三藐三菩提。」所以說如來的
佛法，無有決定。以如來佛法無有決定故，所以不應說是法，或是非法。
　　如果說是法，便是決定得於法。如果說是非法，便是決定得於非法。既然「法
」不可得，「非法」亦不可得，故佛說一切法非法。
　　<經>【須菩提言。希有文殊師利。新行菩薩聞如是說而不驚怖。文殊師利言。
　　　汝意云何。師子王子聞師子吼有驚怖不。如鴈王子行虛空中畏墮空不。
　　　須菩提言。不也文殊師利。文殊師利言。如是須菩提。若有如來種性菩
　　　薩。去至如中從如出生。聞一切法一切音聲一切所說而不驚畏。】</經>
　　須菩提言，希有文殊師利，新行菩薩聞如是說而不驚怖。此係須菩提讚歎文殊
師利菩薩，希有難值。以如是方便善巧演說法要，明了易悟。能令新行菩薩，聞如
是說而不驚怖。不驚怖者，聞而能契法入心也。文殊師利菩薩，卻歎新行菩薩種性
純淨，善根深厚。文殊菩薩言，須菩提汝意云何？師子王所生之子，聞師子吼，有
驚怖不？
　　師子是百獸之王，故曰師子王。師子若吼，百獸不堪。然師子王之子，聞之不
驚不怖。以有師子種性故，所以不驚不怖。
　　復舉例言，如鴈王子行虛空中，畏墮空不？鴈王子有鴈王種性，故不畏墮空。
故須菩提言，不也文殊師利。
　　文殊師利言，如是須菩提以下，解說新行菩薩聞如是說而不驚怖的原因。
　　如者是諸法不二，諸法不二，真實不虛，故曰真如。來者不二諸法，以諸法現
有，故曰來。雖然諸法現有，然一切皆如。初入此法，曰入不二法門。究極此法者
，曰阿耨多羅三藐三菩提。
　　故知如者，二不二也。來者，不二二也。如者諸法實相也，來者實相諸法也。
如者無量即空也，來者空即無量也。如者無來無去，來而無來，去而無去。來者無
來而來，無去而去也。如者空寂湛然，來者起滅宛然。如是之義，故曰如來。
　　如來種性，種者，能生之義。性者，有不改之義。如來種性者，不改於圓現佛
性，畢竟成佛也。絕不墮二乘種性也。若有具如來種性的菩薩，去至真如法性之中
，從真如法性中出生。洞達一即一切，一切即一。所以聞我所說一切法，一切音聲
，一切所說而不驚怖。
　　<經>【大德須菩提。凡有畏者於何而畏。須菩提言。若以我見為實有者是則有
　　　畏。文殊師利言。菩薩解知了我見故。於一切法一切音聲一切所說不生
　　　驚畏。】</經>
　　文殊師利言，大德須菩提！凡有畏者，於何而畏？凡有畏懼驚怖者，於何而產
生畏懼驚怖呢？
　　須菩提言，若以我見為實有者，是則有畏。一切畏懼驚怖，皆由我見而生。若
無我見，便無畏懼驚怖了。
　　文殊菩薩言，菩薩解知了我見故，於一切法一切音聲一切所說，不生驚畏。
菩薩云何解知了達我見呢？菩薩了達一切法無性無我，故不生我見。知一切我見，
皆虛妄故。菩薩知一切法無性無我，皆如空華，所以於一切法一切音聲一切所說，
不生驚畏。若人於空，於如幻而生驚畏者，是大癡人也。知一切法空，知一切法如
幻，知一切法無性無我而不驚畏者，是人為入佛知見也。
　　<經>【須菩提言。文殊師利。若其菩薩知解我見。何不得果。文殊師利言。無
　　　有菩薩得證果者。菩薩之人唯觀察知。為趣佛智不取果證。菩薩常於一
　　　切眾生修行大悲。雖知我見不墮證果。】</經>
　　須菩提言，若菩薩知解我見，洞達一切法無性無我，洞達一切法空寂如幻。如
是則了達無上菩提矣。云何如是菩薩，不取證佛果呢？
　　文殊師利言，無有菩薩得證果者。既然諸法無性無我，云何於無性無我中得果
呢？既然諸法空寂如幻，云何於空寂如幻中得果呢？佛言無有法得阿耨多羅三藐三
菩提，若有法得無上菩提，然燈佛則不與我授記，汝於來世當得作佛。所以得果者
，正是無所得也。若有所得，不名得果。所以文殊師利菩薩言，無有菩薩得證果者
。
　　菩薩之人，唯觀察知，知諸法無性無我空寂如幻。此為趣向佛智也，但不取果
證。因為菩薩知一切法空性如幻，無有所取果證者。
　　菩薩常於一切眾生修行大悲，雖知我見，不取果證。一切法本來畢竟空，本來
如幻。眾生愚惑不知，反而取著於法起惑造業，隨業墮入生死。菩薩哀愍，修大悲
行，救度令覺。
　　所以菩薩雖知我見虛妄，而不墮果證。此所謂菩薩行空不證也。
　　<經>【須菩提言。而是菩薩善巧方便。雖知我見而不取果。文殊師利言。如是
　　　大德。若有菩薩為智方便界所攝者。而是菩薩雖知我見而不取果。】</經>
　　須菩提言，這是菩薩善巧方便，雖然了達我見是虛妄的，卻不取果證。因為菩
薩欲度眾生故。
　　善巧方便者，菩薩具二種智，一實智，二方便智。菩薩以實智自度，以方便智
度脫眾生。所謂不以方便，不成功德也。實智者，梵文曰般若。方便智者，梵文曰
漚和。
　　文殊師利菩薩言，如是須菩提，若有菩薩為智方便界所攝者，而是菩薩雖知我
見，而不取果證。
　　「若有」菩薩，因為有的菩薩無方便也。故曰若有菩薩為智方便界所攝。智方
便者，即實方便智。有的菩薩只有智慧而無方便，所以雖知我見為虛妄，亦不入於
正位取涅槃，但無方便不能得大智慧。若有菩薩有方便，雖知我見為虛妄，雖知一
切法等同虛空，但以善巧方便故，能善巧度眾生。
　　智方便界所攝。方便界者，法界也。以智方便，始見法界也。見法界者，始入
法界度眾生也。若無智方便，則唯知法界無界也。唯知法界無界，便不能起大悲入
法界也。
　　故放光般若云「復有菩薩，無有漚和拘舍羅（智方便），從四禪行六波羅蜜，
持是禪福生長壽天，不盡天福，來生世間，供養諸佛。是菩薩輩，諸根闇鈍，不大
聰明。」
　　所以菩薩有智方便，始能獲得無上大智。故曰若有菩薩為智方便所攝，能深入
法界，而是菩薩，雖知我見，而不取果。
　　<經>【大德須菩提。如大力士執持利刀斬娑羅樹。雖斷猶住不即墮落。如是須
　　　菩提。菩薩若於一切眾生。有大慈悲大方便智。雖知我見而不證果。大
　　　德須菩提。或時天降大潤澤雨。是娑羅樹即便還生。生葉華果利益眾生
　　　。如是須菩提。菩薩若為大慈大悲之所潤洽。菩薩智界還生三界。示現
　　　受於種姓生死。為眾生作大利益。】</經>
　　文殊菩薩復稱須菩提言，如大力士，執持利刀斷娑羅樹。
　　言大力士有大力，同時所持之刀非常鋒利。所以娑羅樹雖斷而不即墮。此是言
菩薩以大力故，雖斷煩惱而不墮正位不取涅槃。因為菩薩於一切眾生具大慈悲，有
大方便智故。如是菩薩雖知我見虛妄，然不求果證。此是以法合譬也。
　　大德須菩提，或時天降大潤澤雨。大潤澤雨，譬喻菩薩大慈悲心也。是娑羅樹
即便還生。是譬喻菩薩起大悲心，以大方便智，留惑潤生，還入三界也。猶如娑羅
樹，雖斷不墮，遇大潤澤雨，還能復生。
　　生葉華果利益眾生，是表菩薩入三界度眾生也。
　　如是須菩提，菩薩若是大慈悲之所潤洽。菩薩智界還生三界。菩薩智界者，菩
薩法界也。菩薩以大慈悲心，捨法界而入三界度眾生也。所以示現受於種姓生死，
為諸眾生作大利益。
　　<經>【大德須菩提。設有大風吹是娑羅樹。觚枝莖果便墮于地。如是大德須菩
　　　提。是諸菩薩為大智慧猛風吹。墮道場上畢竟永滅。】</經>
　　設有大風吹娑羅樹以下，是說菩薩無智方便，不能利益眾生也。觚枝者，孤枝
也。設有大風吹娑羅樹，孤枝莖果便墮落地。墮落於地者，用喻墮入正位也。
　　如是大德須菩提，菩薩為大智慧猛風吹，是說此菩薩，有智慧而無方便也。此
菩薩有智慧而無方便，便墮道場上畢竟永滅。道場者，佛成道之處也。此處作得道
果解釋。畢竟永滅者。取涅槃也。
　　<經>【爾時世尊讚文殊師利。善哉善哉。善說菩薩智方便界。大慈大悲相應說
　　　法。文殊師利聽吾說。喻如大龍王生於是心。興起大雲遍是雲中。雨熱
　　　霹靂至處皆燒。復雨大雨為生長故。如是文殊師利。方便菩薩起大智慧
　　　及方便雲。現行一切諸凡夫事教化凡夫。現行聖行調伏眾生。】</經>
　　爾時世尊讚歎文殊師利說，汝善說菩薩的實智方便，與大慈大悲相應而說法。
菩薩實智方便者，即是與大慈悲相應也。
　　文殊師利聽我說，於是佛隨喜演說。喻如大龍王生於是心。雨熱霹靂，至處皆
燒者，喻菩薩以大智慧，燒一切眾生心垢煩惱，猶熱霹靂燒一切雜穢草木也。
　　菩薩生於如是之心，先除眾生心垢煩惱，然後以法雨滋潤眾生菩提心苗。此皆
菩薩智慧方便也。菩薩以大慈大悲力故，示現行一切凡夫事教化眾生。現入生死而
教化眾生也。現行聖行調伏眾生者，於生死中現行聖行，令眾生菩提生長。調伏眾
生者，調伏其惡，導行於善也。
　　<經>【文殊師利。如大香樹根香。有異莖香葉香華香果香各各別異。如是文殊
　　　師利。菩薩所有智慧香身亦復如是。隨諸眾生所。應聞解出相應法香。
　　　然大悲根而不移動。】</經>
　　以上是以大龍喻諸菩薩。今以大香樹根喻諸菩薩。大香樹其根最香，異於莖香
葉香花香果香。莖葉花果者，譬喻小乘。如是小乘，亦由菩薩化導而生，故以大香
樹根譬喻菩薩。
　　如是文殊師利，是以法合譬喻也。故曰菩薩所有智慧香身亦復如是。智慧香「
身」者，猶言菩薩智慧之體也。菩薩智慧之體，能應機說法，隨病授藥。此亦不同
小乘人之行徑也。故曰隨眾生所應聞，所能解，出與彼相應的法香。菩薩雖然隨其
所應而為說法，而其大悲心卻是平等不動的。
　　<經>【文殊師利。如毗楞伽摩尼寶珠在帝釋頸。悉遍普照三十三天。以珠力故
　　　一切所有皆悉照現。然此寶珠無有憶想。如是文殊師利。淨寶珠者喻菩
　　　薩智性現一切事。而是菩薩無一切想。】</經>
　　第三喻，以毗楞伽摩尼寶珠為喻。毗楞伽摩尼寶珠，譯為能勝，係帝釋頸項所
懸之珠。此珠光明，悉能遍照三十三天。以珠力故，三十三天一切所有，悉能照現
。然此珠無有憶想。無有憶想者，不取於相也。猶如明鏡，能照一切，然影去不留
痕，明鏡不取於相也。
　　菩薩亦復如是，智性能現一切事，而菩薩無一切想。菩薩無一切想者，菩薩心
不取於相也。所謂菩薩度脫一切眾生，既無眾生相，亦無度脫相。故菩薩雖入世，
而不為世所染也。
　　<經>【文殊師利。如如意珠能滿一切眾生所願。然是寶珠無有憶想。如是文殊
　　　師利。菩薩所有淨意寶珠。能滿一切眾生所願。於一切處無有憶想。】</經>
　　第四喻以如意珠為喻。如意珠能出生一切寶，應眾生所願，隨意出生。故曰能
滿一切眾生所願。
　　然是寶珠無有憶想。是如意珠，於所出生之一切寶，無有想著之意也。
　　菩薩亦復如是，淨意寶珠，菩薩清淨心，猶如意寶珠也。菩薩清淨心中，能出
人天聲聞緣覺菩薩等寶，猶如意寶珠然，能滿一切眾所願。然於一切處無有憶想，
菩薩心雖出一切法寶，然於一切法不取於相也。知一切法非法故。
　　<經>【文殊師利。如因虛空火得熾然因空下雨。而是虛空無有寒熱。如是文殊
　　　師利。方便菩薩住在三界。行寂涅槃不為結熱。在佛法中無所染著二俱
　　　利益。】</經>
　　文殊師利，如因虛空，火得熾燃。此用譬菩薩清淨心無礙也。因有虛空，火方
能燃燒，因有虛空，方能落雨。然而虛空，火燒不然，雨打不濕。故曰虛空無有寒
熱。
　　具有方便智的菩薩，亦復如是。雖然示現住三界生死之中，但是其行寂滅涅槃
，而不為生死煩惱所熱。在佛法中，無所染著。言菩薩雖證無上佛道，然亦無染著
，卻入生死度眾生。處三界不為結熱，是不住生死也。在佛法中無所染著，是不住
涅槃也。
　　二俱利益者，明菩薩不墮生死，不住涅槃。生死涅槃二者，於菩薩均無妨礙也
。故曰二俱利益。
　　<經>【文殊師利。如因虛空出生毒樹亦生藥樹。然是虛空不為毒害非藥除淨。
　　　如是文殊師利。若有智慧方便菩薩。五陰之身猶如毒樹。信等五根如彼
　　　藥樹。非陰結染非根淨結二俱有利。】</經>
　　今仍以虛空為譬。虛空中能出生毒樹，同時亦能出生藥樹。但虛空無礙無染，
既不為毒樹所害，亦不為藥樹除淨。若為毒樹所害，則非虛空。若為藥樹除淨，亦
非虛空也。
　　有智慧方便的菩薩，亦復如是。五陰身猶如毒樹，信等諸根猶如藥樹。菩薩心
等虛空，雖入生死受五陰身，但不為生死所羈，不為五陰身心所害。以菩薩心等虛
空故，亦不是因為信等五根，淨除五陰身結使的。換句話說，菩薩心，本來清淨故
。「非陰結染」者，不是被五陰結使所染也。「非根淨結」亦非因信等五根，淨除
其結使也。故心經言，無無明亦無無明盡。
　　信等五根者，信根精進根念根定根慧根也。此五法能生菩提道，故稱為根。信
等五根，能淨除一切煩惱結使。故曰能淨五陰結染。
　　然菩薩心自性清淨，一絲不掛一塵不染。既無煩惱，亦無煩惱盡。故曰非陰結
染，亦非信等五根，能淨諸結也。以菩薩心，等虛空故。
　　二俱有利。菩薩心無礙，既不礙陰結，亦不礙根淨，正所謂雁過長空，影落寒
潭，故曰二俱有利。
　　<經>【文殊師利。如漉水筩若暫一塞水則不漏。若復暫放其水便漏。如是文殊
　　　師利。若有智慧方便菩薩。住於三昧成就大通不著諸界。若暫起定現漏
　　　諸界。隨其所應而演說法。】</經>
　　佛呼文殊師利，若漉水筩。漉水筩者，漉水所用之竹筩也。暫塞水則不漏，暫
放水便漏出。此猶菩薩以智慧方便，住三昧成就大通，不著諸界。（大通應為六通
）。六通者天眼通、天耳通、他心通、宿命通、神足通、漏盡通。以漏盡故，所以
不著諸界。諸界者，三界也。
　　菩薩住三昧，則不落於三界，猶漉水筩，若暫塞則不漏。若菩薩暫起於定，便
示現三界。猶漉水筩暫放，其水便漏。
　　菩薩既入三界，便興化道，隨其所應而為說法也。
　　<經>【文殊師利。如極好鳥善護氄者不自惜身。如是文殊師利。住大悲菩薩。
　　　善護眾生不自惜身。】</經>
　　氄者，鳥獸之細毛也。極好鳥善護其氄，不自惜身。用喻菩薩善護眾生，不自
惜身。
　　<經>【文殊師利。如師子獸王無所畏懼。唯除猛火。如是文殊師利。方便菩薩
　　　不畏一切。唯除聲聞緣覺解脫。】</經>
　　文殊師利！如師子為獸中之王，無所畏懼。然唯畏懼於猛火。具有智方便的菩
薩，不畏於一切，唯畏墮於二乘解脫。何以故？若菩薩墮於二乘解脫，便永斷佛種
也。
　　<經>【文殊師利。如伊羅寧龍象是畜生道。能現一切諸莊嚴事。由是帝釋福德
　　　力故。如是文殊師利。菩薩乃能作於畜生現法莊嚴。隨所應度而化度之
　　　。】</經>
　　伊羅寧龍象，未見翻譯。有云為象王也。彼為畜生道，卻能現一切諸莊嚴事。
由帝釋福力故。伊羅寧龍象是天帝釋所乘之象王，所以由帝釋福德力故，能現一切
諸莊嚴事。
　　菩薩亦如是，能使畜生現法莊嚴。言菩薩以方便力，能度一切眾生，令得成就
也。故曰隨所應度而度化之。此猶觀音菩薩，三十二應功德力也。
　　<經>【文殊師利。如火燧出火寶珠出火二俱能燒。如是文殊師利。若有菩薩始
　　　初發心乃至道場最後之心。二俱能燒一切眾生一切結使。】</經>
　　火燧者，古出火具也。用以喻初發菩提心菩薩也。寶珠出火者，用喻坐道場菩
薩也。所謂坐道場，係菩薩將成最正覺，坐於菩提道場也。故曰乃至道場最後之心
。從初發心，至成無上菩提剎那頃，為最後之心。例如釋尊於菩提樹下，夜睹明星
，成就無上菩提，斯為最後心。言菩薩從初發心，至成等正覺，其智慧方便，均能
燒一切眾生一切結使也。
　　<經>【文殊師利。猶如諸樹有種種色種種香種種果。皆因四大而得生長。如是
　　　文殊師利。菩薩以種種門集諸善根。一切皆攝在菩提心。迥向菩提以為
　　　增長。】</經>
　　猶如諸樹，有種種色種種香種種果。是諸樹各各成就不同也。如是種種成就，
皆因四大而得生長。四大者，地水火風也。
　　菩薩度眾生亦復如是。雖然種種門，令諸眾生集諸善根。例如以人天法門，令
眾生集人天善根。以聲聞緣覺菩薩法門，令眾生集聲聞緣覺菩薩善根。但一切皆菩
薩菩提心而得生長。故曰一切皆攝在菩提心。令眾生迴向菩提以為增長。
　　<經>【文殊師利。如轉輪王輪寶若去四兵皆從。如是文殊師利。菩薩方便智波
　　　羅蜜。隨所至處。所有一切助菩提法皆悉隨從。】</經>
　　轉輪聖王有輪寶，輪寶有四種。即金輪銀輪銅輪鐵輪。王以輪寶力故，可以飛
天行空到處遊行。輪寶行時，四種兵悉皆隨從。
　　菩薩以智方便故，隨所至處，所有一切助菩提法，皆悉隨從。助菩提法有三十
七品，束之為七。即四念處、四正勤、四如意足、五根、五力、七覺支、八聖道。
此三十七品，小乘人修之，可證無漏。大乘人修之，可得阿耨多羅三藐三菩提。
　　方便智波羅蜜，波羅蜜者，一切事究竟也。言是等菩薩，方便智究竟圓滿也。
　　<經>【文殊師利。猶如迦陵頻伽鳥王卵中鳥子。其臇未現便出迦陵頻伽妙聲。
　　　如是文殊師利。佛法卵中諸菩薩等。未壞我見未出三界。然能演出佛法
　　　妙音。謂空無想無作行音。】</經>
　　迦陵頻伽鳥鳴聲美妙。其鳥子尚在卵中，其臇未現，便能出迦陵頻伽妙聲。菩
薩亦復如是，尚在佛法卵中，猶未破無明出三界，然能演出佛法妙音。
　　菩薩未壞我見未出三界，云何能演出佛法妙音呢？凡演說法，深合二諦者，即
能演出佛法妙音也。如是菩薩，雖猶處三界生死之中，但以悟二諦理故，能演佛法
妙音也。
　　何為佛法妙音？謂空無想（應為無相）無作行音。空、無相、無作，為三解脫
門，由之可入涅槃。故為佛法妙音。
　　<經>【文殊師利。如迦陵頻伽。至孔雀群終不鳴呼。還至迦陵頻伽鳥中乃復鳴
　　　呼。如是文殊師利。菩薩若至一切聲聞緣覺眾中。終不演說不可思議諸
　　　佛之法。至菩薩眾爾乃演說。】</經>
　　此以迦陵頻伽為喻，言菩薩入聲聞緣覺眾中，終不演說不思議佛法。因為聲聞
緣覺非是法器，不能聽受故。何故聲聞緣覺不能聽受？以二乘人樂著涅槃故，不起
化道故，不能續佛慧命故。所以對於諸佛甚深不可思議之法，不能聽受。
　　至菩薩眾，爾乃演說。菩薩者發無上菩提心之有情，是佛真子，故能信受奉行
。是以菩薩為其演說，諸佛甚深妙法。
　　<經>【文殊師利。如旋嵐大風。閻浮界內樹木諸山無能當者。如是文殊師利。
　　　菩薩演說不可思議諸佛法時。學及無學聲聞緣覺。除佛護持不能信解。
　　　若信解者是佛護持。】</經>
　　旋嵐又作毗嵐，是大猛風。此風所吹之處，悉皆散壞。故曰閻浮提界內，樹木
諸山無能當者。閻浮提亦曰瞻部洲，此皆音譯之異也。
　　菩薩智慧勇猛，猶如旋嵐大風。故演說不思議佛法時，學及無學聲聞緣覺，不
能信解。
　　聲聞乘阿羅漢果，及緣覺乘辟支佛果，自以為學行窮滿，無須更進，故稱為二
乘無學。阿羅漢果及辟支佛果以前諸人，皆謂學人。
　　如是二乘有學人及無學人，蒙佛護持，方能信解。故學無學人若能信解者，當
知皆是佛所護持也。
　　<經>【文殊師利。猶如日宮所出光明。淨穢等照無有增減無能呵者。如是文殊
　　　師利。方便菩薩放智光明。雖與一切凡夫共俱不為所壞。與聲聞緣覺俱
　　　不為所染。無有能呵菩薩方便智慧光者。】</經>
　　猶如日月所出之光，淨穢等照。日月之光，不分淨穢，平等而照也。於淨者不
增，於穢者不減，故曰無有增減。無能呵者，意即不受淨穢之所破壞也。
　　具方便智菩薩之光，亦是不分高下，平等而照。雖與一切凡夫共俱，以方便力
照凡夫，但不被凡夫所壞。不為凡夫所壞者，言菩薩入生死不住生死也。與聲聞緣
覺俱，不為所染。菩薩雖度聲聞緣覺，但不被其所染也。不被其所染者，不住涅槃
也。
　　無有能呵菩薩方便智慧光者。無有能破壞菩薩方便智慧光者也。以如是故，菩
薩方能入一切度一切也。
　　<經>【文殊師利。如波利質多拘毘陀羅樹。若葉落時三十三天歡喜踊躍。作如
　　　是言。是樹不久當生華果。如是文殊師利。若有菩薩能一切捨。是時諸
　　　佛皆大歡喜。而是。菩薩不久當與一切眾生生法華法果。】</經>
　　波利質多拘毘陀羅樹，是忉利天上樹，（忉利譯曰三十三）。其樹譯曰香遍樹
，此樹枝葉花實，一切皆香。若葉落時，三十三天歡喜踴躍等文易解不贅。
　　若菩薩能一切捨，喻如波利質多樹落葉也。菩薩一切捨者，捨正位不取自度，
為度眾生也。故諸佛皆大歡喜，因為此菩薩，不久當與眾生，生法華法果也。生法
華法果者，弘化度生也。
　　<經>【文殊師利。如調弱樹隨風動轉不畏摧折。如是文殊師利。菩薩善能隨順
　　　眾生。則不畏墮一切聲聞緣覺地中。】</經>
　　調弱樹者，柔韌不畏摧折也。故能隨風轉動，不被摧折。菩薩善能隨順眾生，
能不變而隨緣，隨緣而不變。故不畏墮二乘地中。
　　<經>【文殊師利。猶如水流順下而去。如是文殊師利。無慢菩薩亦復如是。流
　　　趣順向於一切智。】</經>
　　以水流於下，譬喻菩薩無我慢也。無我慢故能恒順眾生。恒順眾生者，是不染
於緣，不變向於一切智也。
　　<經>【文殊師利。猶如大海始初安時其處最卑。然後眾流悉皆歸之。如是文殊
　　　師利。菩薩除滅憍慢貢高。然後佛法悉流歸之。】</經>
　　此依然言菩薩無我慢也。譬如大海處卑，而萬流歸之。為何說「大海始初安時
」呢？大海始初安時，澄靜無波，此時為最下也。若大海不寧靜時，可以破岸騰山
，不得謂為處卑也。故曰始初安時，其處最卑。
　　若菩薩除滅憍慢貢高，始能與佛法相應。故曰然後佛法悉流歸之。可見我慢貢
高者，不入佛法也。
　　<經>【文殊師利。如金剛珠能破一切諸餘眾寶。而此寶珠無能壞者。如是文殊
　　　師利。方便菩薩調伏。一切聲聞緣覺而不墮中。】</經>
　　金剛珠能破一切餘寶，而諸餘眾寶，無能壞金剛珠者。用喻菩薩方便勝智，能
調伏一切聲聞緣覺，令聲聞緣覺，迴小向大，發菩提心。卻能不墮聲聞緣覺之中。
不墮聲聞緣覺之中者，不墮正位也。
　　<經>【文殊師利。如曼陀羅華無風之時香氣普遍滿一由旬。如是文殊師利。方
　　　便菩薩無聖慧根。慈香普遍一切眾生。】</經>
　　曼陀羅華，譯曰適意華。無風之時，華香遍一由旬。一由旬者，四十里也。
　　具方便智菩薩，無聖慧根。非是菩薩無聖慧也，是言菩薩以方便力故，留惑潤
生，依然入生死度眾生也。不同二乘，斷諸結使，入正位取涅槃。故曰菩薩不入正
位，無聖慧根也。菩薩不取聖慧，不入正位，始能方便濟度，慈香普薰也。
　　<經>【文殊師利。如曼陀羅華有嗅香者一切病愈無諸苦患。如是文殊師利。大
　　　慈大悲諸菩薩等若有隨喜。一切結病悉皆除滅無有逼惱。】</經>
　　以曼陀羅華嗅之能愈一切病，譬喻菩薩大慈大悲教化眾生，若人能順教化起隨
喜心，便能除滅一切結病。
　　隨喜者，隨順歡喜也。聞菩薩教誨，能隨順不逆，心生法喜也。
　　<經>【文殊師利。如佛出世優曇華則便出現。如是文殊師利。有菩薩出世。
　　　諸佛法華皆悉出現。】</經>
　　文顯易明，不贅述。
　　<經>【文殊師利。如阿那婆達多大龍王雨遍閻浮提。如是文殊師利。菩薩如是
　　　。以大法雨等心普潤一切眾生。】</經>
　　阿那婆達多龍王，住阿那婆達多池，處在瞻部洲中心。此龍王降雨，能遍閻浮
提。譬喻菩薩降法雨，以平等心，普潤一切眾生。
　　<經>【文殊師利。如彼阿那婆達多池。流出四河滿於大海。如是文殊師利。諸
　　　菩薩等。以四攝法流注充滿一切智海。】</經>
　　阿那婆達多池流出四河，一殑伽河，自池東面出，注入東南海。二信度河，自
池南面出，注入西南海。三縛芻河，自池西面出，注入西北海。四徙多河，自池北
面出，注入東北海。
　　菩薩以四攝法，流注充滿一切智海。四攝法者，能攝眾生心歸向佛道也。四種
攝法，一布施攝，二愛語攝，三利行攝，四同事攝。
　　流注充滿一切智海，一切智者，即一切種智也。一切種智又名薩婆若，故即是
流注充滿薩婆若海也。
　　<經>【文殊師利。由有大海閻浮提人有諸珍寶。如是文殊師利。由菩薩故。令
　　　諸聲聞緣覺充足解脫法寶。】</經>
　　文顯易明。
　　<經>【文殊師利。一切諸色皆依四大。如是文殊師利。菩薩所有一切諸法。為
　　　諸眾生住解脫依。】</經>
　　四大者，地大、水大、火大、風大。此四大者能造一切色，故曰一切諸色皆依
四大。
　　菩薩所有一切諸法，能為眾生作解脫依。換句話說，菩薩所有一切諸法，眾生
能依之得解脫也。
　　<經>【文殊師利。如山險處生大藥樹。不能利益諸多人眾。如是文殊師利。若
　　　從聲聞法調伏者。不能利益一切眾生。】</經>
　　藥樹雖能醫眾生病，然生於山險之處，人不易得之，便不能利益諸多人眾。用
以譬喻聲聞，雖自得解脫，但不欲度眾，只顧自了，猶藥樹生於險處，不能利益諸
多人眾也。
　　經云，譬如有人，暗夜持炬得返家門。彼不欲將炬轉授他人照明，卻以腳踏熄
，回家安息。此即聲聞人，自得解脫，不興慈悲度人，只為自了也。
　　<經>【文殊師利。如大城中生大藥樹利益多人。如是文殊師利。菩薩從於大慈
　　　大悲中出生已。不捨一切智寶之心。能多利益一切眾生。】</經>
　　此是以藥樹喻菩薩。譬喻藥樹生大城中，能利益多數人也。
　　菩薩從於大慈大悲出生世間，猶如藥樹生於城中能利益多人也。不捨一切智寶
之心，雖入生死，而不捨一切智心。不失薩婆若智也。此言菩薩隨緣不變，不變隨
緣也。菩薩雖得一切種智，卻能不捨一切，隨緣而度生。雖入三界隨緣度生，卻又
不失一切種智。
　　<經>【文殊師利。如暴雨水勢不久流。如是文殊師利。聲聞說法勢不久住。文
　　　殊師利。如春水流便得經久。如是文殊師利。菩薩說法得久住世。】</經>
　　此喻聲聞法不能久住，以不能弘傳故。菩薩法可以久住於世，以菩薩法弘傳益
世，如無盡燈故。
　　<經>【文殊師利。如雪山樹雖復斫截不久還生。如是文殊師利。如來施作諸佛
　　　事已便入涅槃。三寶之種而不斷絕。】</經>
　　以菩薩持無盡燈法門故，所以佛滅後，三寶之種，賴菩薩弘傳，得以不絕。
　　<經>【爾時大德須菩提白佛言。希有世尊。今乃演說菩薩所有無量無邊諸法功
　　　德真實功德。世尊倍復希有。菩薩聞是真實功德無喜無高。佛言須菩提
　　　。諸菩薩根本自淨故。聞諸功德不喜不高。】</經>
　　佛讚文殊師利菩薩已，須菩提白佛言，世尊實為希有，今演說菩薩無量無邊功
德，及真實功德。倍復希有，即猶言尤其希有也。尤其希有者，菩薩聞此真實功德
，無有歡喜，不生自高也。
　　佛言須菩提，菩薩根，本自淨，言菩薩自性清淨也。以菩薩心自性清淨，所以
不生自高。
　　<經>【須菩提言。世尊。云何菩薩根本自淨。佛言須菩提。無我根淨。無眾生
　　　根淨。無命根淨。無丈夫根淨。無人根淨。無身見根淨。無無明有愛根
　　　淨。無我我所根淨。】</經>
　　須菩提問，云何菩薩根本自淨？云何菩薩心，自性清淨呢？
　　佛回答無我則根淨，無人則根淨，無命則根淨……。所謂無我，無眾生等，總
言之，菩薩不取相則心清淨也。心生一切法，故名之曰根，根者，能生義也。
　　易言之則為；菩薩無我相則心根淨。無眾生相則心根淨。乃至菩薩無命者相（
即無壽命相也）、無丈夫相、無人相、無身見相、無無明、有、愛相，則心根淨。
無我及我所相，則心根淨。
　　何為身見？眾生由「執我」故，墮五受陰，受諸後有身心。例如人道眾生，則
執人身為我。甚至男人執男人身為我，女人執女人身為我。如果人死後墮入鬼道，
便又執鬼身是我。由鬼道落入畜生道，便又執畜生身是我。於是我執不斷，妄執六
道為「我」身心。由執著身見故，隨六道而流轉。若能破除身見，便能見生死邊。
若能見生死邊，不久便可捨五受陰也。所以若破身見，即是見道。所以即得心根清
淨。
　　無無明有愛者，是言無煩惱業，即得心根淨也。具足來說，無明愛取為煩惱，
行與有為業。
　　我我所者，執著身見，便是執著我。執著屬於我的依報，便是我所。總而言之
，此皆取相也。
　　<經>【須菩提言。世尊。何謂為淨。佛言須菩提。無縛無解。是名為淨。無生
　　　無滅無去無來。是名為淨。無妄想無分別。無高無下。無作無不作。無
　　　闇無明。無惱無不惱。無縛無解。無生死無涅槃。是名為淨。】</經>
　　須菩提請問佛，何謂為淨？既曰根淨，究竟怎樣是淨呢？佛的意思，空為淨，
無相為淨，無作為淨。以下便分別解說。
　　佛言無縛無解，是名為淨。畢竟空中無縛無解，根本自性淨故。既然根本清淨
，畢竟空無，故說為「淨」者，只是假名，非是有淨可得。故曰是「名」為淨。
　　無生無滅，無來無去，是名為淨。有生就是來，有滅就是去。若人取相，便見
生滅來去。若不取著於相，便不見生，不見滅，不見來，不見去。離一切諸見，是
名為淨。
　　無妄想無分別，無高無下，無作無不作，無闇無明，無惱無不惱，無縛無解，
無生死無涅槃，是名為淨。
　　妄想是分別名相而生者。本來諸法寂滅相，而眾生妄取著相，復因相立名。分
別名相，乃生妄想。若無妄想，便證本來清淨矣。
　　無高無下。若能不妄想分別，便可等視諸法，不見有高有下了。如常不輕菩薩
，禮敬一切眾生，曰汝等皆當成佛，我不敢輕慢於汝。縱視地獄眾生，皆當視同如
佛。若不見有高有下，是名為淨。
　　「作」是因緣起，故無作亦曰無起。法若因緣起，便知此法性空。法若不性空
，便不應借因緣而起。性空即是因緣起，因緣起即是性空。因緣起即是性空故，所
以不得謂有作。性空即是因緣起故，所以不得謂無作，故曰無作無不作，是名為淨
。
　　無闇無明。所以謂闇謂明者，皆取相之謂也。若不取相，則無闇無明。如是則
名為淨。
　　無惱無不惱。畢竟空中本無有惱，如果有惱不為畢竟空。熱惱既無，當然亦無
不熱惱。如果有「不熱惱」，依然不為畢竟空也。故無惱無不惱，是名為淨。
　　無縛無解，無生死無涅槃，是名為淨。前面已經講過無縛無解是名為淨，云何
此處無縛無解又重出呢？原來此處是說無生死無涅槃，而生死即是縛，涅槃即是解
。故曰無縛無解，無生死無涅槃，是名為淨。
　　<經>【須菩提言。世尊。若無生死無涅槃者。云何名淨。佛言須菩提。是淨無
　　　憶想生死及與涅槃。亦無染著。須菩提。猶如有言淨於虛空。實無所除
　　　令虛空淨。如是須菩提。所言淨者實無有法。名之為淨。若有聞是而不
　　　驚怖。名之為淨。】</經>
　　生死曰穢，除生死入涅槃名淨。若無生死無涅槃，云何為淨呢？所以須菩提以
此問佛。
　　佛言須菩提！是淨無憶想生死及與涅槃，亦無染著。憶想者，憶念取相也。所
謂淨者，於生死於涅槃，無憶念亦不取相。同時不染不著，不為生死涅槃而動其心
。這樣便是淨了。
　　佛繼續解釋說，猶如有言淨於虛空。例如有人言，清淨如虛空。其實虛空無淨
無不淨，實無有所除令虛空清淨。因為虛空無增無減故。
　　如是須菩提！所言淨者，實無有法，名之為淨。如同淨虛空一樣，一切法皆如
虛空，皆無所有也。故實無有法名之為淨。
　　若有聞是而不驚怖，名之為淨。聞如是法而不驚怖者，是不取相者也，故名之
為淨。
　　<經>【須菩提。汝今淨不。須菩提言。世尊。我淨以無垢故。佛言須菩提。若
　　　無有垢為何所淨。須菩提言。世尊。法性清淨我已知之。佛言。須菩提
　　　。汝今能知法界性耶。須菩提言。世尊。若離法界有餘法者可知法界。
　　　無有法界能知法界。佛語須菩提。無有一法離於法界誰知法界。時須菩
　　　提默然不<答>答。</答>】</經>
　　佛問須菩提，汝今淨不？佛上來所謂淨者，是不憶念取相於生死涅槃，亦不染
著心動不隨境轉，除此以外，實無有法名之為淨。聞如是法而不驚怖者，是名為淨
。須菩提！汝憶念取相於生死涅槃不？汝染著心動隨境轉不？汝聞此法驚怖不？
　　須菩提言，世尊！我淨以無垢故。小乘人以有結使可除，有真如可淨，如此正
是憶念取相。所以須菩提答，我是以除去諸垢為淨也。
　　佛言須菩提！若無有垢，為何所淨？若有垢時，可曰除垢為淨。若無有垢，怎
可說除垢為淨呢？猶如言，有無明可謂無明盡，若無無明，怎可說無明盡呢？
　　須菩提言，世尊！我以除垢法門，已證知法性清淨矣。此是須菩提以自之所得
證之。
　　佛問曰，須菩提！汝今能證知法界性耶？須菩提！汝今能以除垢法門，證知法
界性嗎？
　　須菩提於聲聞人中解空第一，已深具大乘根機。知法界一界，一界不知一界。
故回答說，若離法界有餘法者，可言知於法界。今法界一界，法界外更無餘法，所
以無有餘法，能知法界也。
　　既然如此，則須菩提所言「法性清淨，我已知之」便前後語意不合了。所以佛
言，既然無有一法離於法界，那麼誰知法界呢？時須菩提默然不<答>答。</答>須菩提理屈詞
窮，無以作答也。
　　<經>【爾時文殊師利語須菩提。大德。汝今何故不答如來。須菩提言。以我本
　　　不發阿耨多羅三藐三菩提心故。何以故。以我本不修習無盡無礙辯故。
　　　如是無盡無礙辯者是菩薩有。有礙有盡是聲聞有。】</經>
　　當時文殊師利菩薩問須菩提言，大德須菩提！汝何故不回答如來的話呢？
　　須菩提言，因為我本不發阿耨多羅三藐三菩提心故。換句話說，因為我本不修
大乘法故，所以不能作<答>答。</答>何以故下，是解說不修大乘法，所以不具無礙辯。因為
我不發阿耨多羅三藐三菩提心，不修習無盡無礙辯故，所以不能回<答>答。</答>無盡無礙辯
，是菩薩所具有的，有盡有礙辯是聲聞所具有的。
　　<經>【文殊師利語須菩提。是法界中有障有礙耶。須菩提言。是法界中無障無
　　　礙。無障無礙是法界相。文殊師利言。大德。若其法界無障無礙。汝今
　　　何故說時有礙。須菩提言。文殊師利。我已證斷故辯有礙。若知法界而
　　　不證者則辯無礙。文殊師利言。大德須菩提。法界之中有可斷耶。須菩
　　　提言。文殊師利。而是法界無能斷者。一切法門悉法界故。】</經>
　　文殊師利問，是法界中，有障有礙嗎？因為法界無界，故曰一真法界。既然法
界無界，焉會有障有礙呢？
　　所以須菩提回答說，是法界中無障無礙。無障無礙，方是法界相。
　　文殊師利言，大德須菩提！若其法界無障無礙，汝今何故於論說時，有障礙呢
？
　　須菩提言，因為我已證斷，故辯說時有礙。意思是說，我已證斷，則有斷有不
斷，是以不獲圓融，故論說時，有障礙也。
　　若知法界而不證者，則其辯無礙也。此是暗示菩薩辯才無礙也。菩薩知法界無
界，無界則無來無去無生無滅。無來無去無生無滅，是涅槃也，故法界即涅槃界也
。大般若經云，菩薩知法不著法，故菩薩雖知涅槃，而不住涅槃。所以須菩提說，
若知法界而不證者，則其辯無礙也。
　　文殊師利言，大德須菩提，法界之中，有可斷耶？法界無界，無有分別，焉有
可斷？故須菩提回答言，文殊師利，法界無能斷與所斷也。因為一切法門，悉歸法
界，無有分別故。
　　<經>【文殊師利言。若一切法悉是法界。汝何故說我證於斷。須菩提言。聲聞
　　　境界有限齊故說時有斷。佛之境界無限量故說無礙無滯。】</經>
　　文殊師利言，如果一切法悉是法界，便是無二無分別。無二無分別，便無能所
。汝何故說我證於斷？如果有能證於斷者，當是有能斷之我，與所斷之法也。
　　須菩提言，因為聲聞境界有限齊故說時有斷。齊與際同，聲聞境界有限際也。
佛之境界無限量，故演說時，無礙無滯也。
　　<經>【文殊師利言。法界有生耶。須菩提言。是法界者無有境界。滅諸境界是
　　　名法界。文殊師利言。大德須菩提。若無境界滅諸境界。汝今何故無境
　　　界中說法界也。何故說有種種境界。須菩提言。我先不言有礙有滯是聲
　　　聞辯。無礙無滯是菩薩辯也。】</經>
　　文殊師利菩薩問言，法界有生嗎？須菩提言，是法界無有境界，滅諸境界是名
法界。如果法界有境界，可言有生。今法界滅諸境界，無有境界，等同虛空，焉會
有生呢？
　　文殊師利言，大德須菩提！既然無境界滅諸境界是名法界，那麼汝何故於無境
界中說法界？何故復於無境界中，說有種種境界？例如須菩提認為有生死，有涅槃
，有礙，有不礙，便是於無境界中，分別種種境界也。
　　須菩提言，我先前不是說過麼，聲聞人的辯才，是有礙有滯的。菩薩的辯才，
方是無礙無滯的。我是聲聞人，當然所說，不夠圓融了。這是須菩提，退讓以求自
保也。
　　<經>【文殊師利言。大德須菩提。汝今不得無礙辯耶。如是文殊師利。我得是
　　　辯。文殊師利言。得無礙辯何故默然。須菩提言。不知一切眾生根故辯
　　　有滯礙。知入一切諸眾生根是菩薩辯。是故菩薩說時無礙。】</經>
　　無礙辯智，若別論之，小乘人不得。如涅槃經云，聲聞緣覺無四無礙智。若通
論之，大乘小乘皆可得。不過小乘中，唯利根阿羅漢得，餘人不得。須菩提是利根
大阿羅漢，所以彼言，如是文殊師利，我得是辯。
　　文殊師利菩薩言，汝既得無礙辯，何故默然不答佛問？須菩提言，不知一切眾
生根故，辯有滯礙。不知一切眾生根性欲，不知一切眾生心心所法，所以其辯有滯
礙也。
　　一切眾生行業，約三世講，為根性欲。如單約過去世言，名之為根。聲聞大阿
羅漢，推尋過去世，只知八萬大劫。八萬大劫以外之事，便不知了。故須菩提言，
不知一切眾生根故，辯有滯礙。
　　知入一切眾生根，是菩薩辯，故菩薩說時無礙。無礙辯有四種，曰法無礙辯，
義無礙辯，辭無礙辯，樂說無礙辯。前二種在心曰智，故四無礙辯又名四無礙辯智
。後二種在口曰辯。聲聞人知見有限齊，故辯說有滯礙。
　　<經>【文殊師利言。大德須菩提。汝知法界得證辯時。是知境界有礙相耶。不
　　　也文殊師利。是智境界是無礙相非是礙相文殊師利言。若智境界無有礙
　　　相。汝何不說而默然乎。】</經>
　　文殊師利言，大德須菩提！汝知法界得證辯時，是知境界（應為智境界）有礙
相耶？
　　大德須菩提！當你悟知法界，得無礙辯智時，此無礙辯智境界，是有礙相嗎？
　　須菩提言，不也文殊師利！這無礙辯智的境界，是無礙相，非是有礙相。若是
有礙相，便不成無礙辯智了。
　　於是文殊師利言，若智境界無有礙相，汝何不說而默然乎？既然智境界，無有
礙相，你何故默然無以作答呢？
　　須知文殊菩薩再三逼拶，非是有意為難須菩提，而是欲令須菩提有所覺悟，迴
小向大也。
　　因為聲聞人以心小故，所以智亦小。若能發大心，自然得大智，辯說無礙了。
法界無礙，一切無礙，只怪聲聞人生心自礙。故曰法界性無性，一切唯心造。聲聞
人只顧自了，不度眾生，於無礙中，自生滯礙。若能心量轉大，自然智得無礙。
　　所以文殊菩薩再三逼拶，欲須菩提迴小向大。只是須菩提始終局執自限，不悟
大道。甚至竟自謂「我本不發阿耨多羅三藐三菩提心，故不得無盡無礙辯也。」何
故聲聞人不發大心呢？因為無上菩提心，實不易發也。釋迦牟尼佛無量劫來，發無
上菩提心，盡此三千大千世界，無處不是世尊捨身命處。今人不知，往往輕言是發
大心人，因而卑視聲聞聖人，誠屬不自量耳。
　　<經>【是時須菩提。語大德舍利弗。佛常稱為智慧第一。汝今可問彼當答汝。
　　　舍利弗言。汝今可說。我欲從汝及文殊師利聽聞於法。須菩提言。我今
　　　不說。何以故。我曾見是文殊師利遊諸佛土。百千萬億佛前說法。令諸
　　　聲聞悉皆默然。我今何能於文殊師利前敢有所說。】</經>
　　須菩提既已無言對答，於是向舍利弗言，佛常稱歎汝智慧第一，汝今可問，彼
當答汝。
　　菩薩眾中，文殊師利菩薩智慧第一。聲聞眾中，舍利弗智慧第一。所以須菩提
請舍利弗問文殊菩薩。汝今可問文殊菩薩，彼當答汝。
　　舍利弗言，須菩提！你現在可繼續說法，我正想從汝與文殊師利談論中，聽聞
於法也。
　　須菩提言，我今不說。我不想說了，因為文殊師利辯才無礙，我不堪問答也。
　　何以故？我曾見是文殊師利遊諸佛土，曾於百千萬億佛前說法。令一切諸佛土
的聲聞，悉皆默然，無以作<答>答。</答>我今怎能於文殊師利前，敢有所說呢？以下須菩提
便敘述，與文殊師利遊諸佛土時，所見的情形。
　　<經>【大德舍利弗。東方有國名曰端嚴。彼中有佛。號曰光相如來應正遍覺。
　　　今現說法。有大聲聞名曰智燈。智慧第一。】</經>
　　須菩提敘述，與文殊菩薩遊東方佛土事。東方端嚴國光相如來應正遍覺，今現
說法。言是現在佛也，現在正在說法。有大聲聞，即大阿羅漢也。名曰智燈，智慧
第一。
　　<經>【時彼如來入於寂定。是智燈大聲聞即至梵世。以大音聲而演說法。聲遍
　　　三千大千世界。我隨文殊至彼世界。及無量菩薩百千天子侍從文殊。為
　　　聽法故。時文殊師利。住光音天發大音聲。遍聞三千大千世界。時彼智
　　　燈大聲聞。聞如是大聲不能堪忍。從上墜落其心驚怖身毛皆。即便往
　　　詣光相佛所。到已頂禮佛足遶三匝已。合掌向佛問於是事。世尊。誰作
　　　如是可畏音聲。我聞是音不能堪忍。從上墜下如旋嵐風吹於小鳥。時彼
　　　佛告智燈比丘。有不退菩薩。名文殊師利。現大神通來至此土。為欲見
　　　我供養恭敬尊重讚歎。住光音天發大音聲。是聲遍三千大千佛之世界。
　　　一切魔宮皆悉隱蔽。時智燈聲聞白光相佛。願欲見是文殊師利大善丈夫
　　　。于時彼佛光相如來。即為文殊師利現相。令文殊師利與菩薩眾諸天眷
　　　屬來至佛所。到已頂禮佛足右遶三匝。化作蓮華師子座已坐一面。】</經>
　　時彼光相如來入於寂定，是智燈大聲聞即至梵世，梵世者，色界十八梵天也。
以大音聲演說法，聲遍三千大千世界。彼聲聞如是說法，實有自負之意，故文殊菩
薩折伏之。
　　我隨文殊至彼世界，及無量菩薩百千天子侍從文殊，都是為了聽法的緣故。
　　時文殊師利住光音天。光音天是二禪最上一天。光音天絕諸音聲，天人欲說話
時，從口放光而為語言，故名光音。文殊師利特至此天發大音聲，神通誠不可思議
也。
　　文殊亦發大音聲，遍聞三千大千世界。時智燈大聲聞，聞聲不能堪忍。竟從上
墜下，其心驚怖，身毛皆豎。此是文殊菩薩欲折其我慢也。因為菩薩說法，須請佛
聽許，否則即有慢過。今此智燈大聲聞，於佛入定時，擅自昇天出大音聲說法，實
懷慢意也。
　　智燈便去到光相佛所，到已頂禮佛足，右繞三匝，合掌向佛問於是事。世尊！
是誰發此可畏的大音聲，令我從高墜下，如旋嵐大風吹小鳥一般。
　　佛告智燈比丘，有不退菩薩，名文殊師利，現大神通來至此土。不退有三，一
位不退，二行不退，三念不退。但此處所言不退者，是佛方便宣說。因為文殊菩薩
，實非不退菩薩。彼早已成佛，號龍種上尊王如來。為助世尊弘化故，權現菩薩身
耳。
　　為欲見我，供養恭敬尊重讚歎。此表來此世界，旨在供養恭敬讚歎於佛而來，
非為與智燈爭勝而來也。
　　住光音天發大音聲，遍三千大千佛之世界，一切魔宮皆悉隱蔽。一切魔宮之音
聲，如男聲女聲、天樂聲等，皆被此大音聲之所隱蔽。
　　一切魔宮，指欲界第六天，及色究竟天之魔宮。因為既云聲遍三千大千佛之世
界，故知色究竟天，亦被大聲之所隱蔽。是故令智燈聲聞，自上墜下。
　　時智燈聲聞，欲見文殊師利大善丈夫。於是光相如來，令文殊現相，與菩薩眾
諸天眷屬來至佛所。頂禮繞佛以後，化作蓮華師子座，坐一面。
　　<經>【時智燈大聲聞。問文殊師利。汝為何利來至此土。爾時文殊師利童子。
　　　語大德智燈。我今為見光相如來禮敬親近問訊請法故來至此。】</經>
　　時智燈大聲聞，問文殊師利，汝為何利益來至此土？文殊師利言，我今為見光
相如來，禮敬親近問訊請法故，來至於此。須知見佛禮敬親近問訊請法，乃無上大
利益也。
　　<經>【智燈問言。文殊師利。云何名為清淨見佛。云何禮佛。云何親近。云何
　　　問訊。云何請<問>問。</問>文殊師利言。大德智燈。若見法淨名見佛淨。若身若
　　　心不低不仰。若不低仰正直而住。不動不搖。其心寂靜行寂靜行。大德
　　　智燈。是名禮佛。若不自觀亦不觀他。不觀佛不觀法不觀僧。不觀難不
　　　觀易。不觀作不觀不作。一體一身。一切佛身等入法身。見於自身同入
　　　法性。見如不見無近無遠。大德智燈。是則名為親近於佛。若如來所為
　　　修行問非不修行。不見有法不修行者。見自及法入於修行。所問心定無
　　　有散亂。問者問處及問訊法俱不可得。無所貪者。於三世中求不可得。
　　　如是三場清淨問訊。大德智燈。是則名為問訊於佛。若往來問答不求覓
　　　過。隨順所問如來印可。大眾歡喜不嫉他<問>問。</問>有所問時。令無量眾生起
　　　莊嚴道乃至道場。大德智燈。是則名為請問於佛。】</經>
　　智燈問言，文殊師利！云何名為清淨見佛？文殊師利答言，大德智燈，若見法
淨，名見佛淨。
　　有相非佛，無相為佛。有念非佛，無念為佛。故曰佛本是無，清淨則有。既然
佛本是無，故不可見。若人能見一切法畢竟空寂，是名見佛；能見一切法無生無二
，是名見佛；能見一切法無相，是名見佛；能見一切法平等如如，是名見佛；能見
一切法無所有不可得，是名見佛；能見一切法橫遍豎窮，是名見佛；能見一切法如
幻，是名見佛；能見一切法非相應非不相應，是名見佛；乃至能見一切法清淨，是
名見佛。
　　畢竟空寂，即是無生無二。無生無二，即是無相。無相即是平等如如。平等如
如，即是無所有不可得。無所有不可得，即是橫遍豎窮。橫遍豎窮，即是諸法如幻
。諸法如幻，即是非相應非不相應。非相應非不相應，即一切法清淨也。若見一切
法清淨，即名清淨見佛。
　　諸法空寂，諸法無生無二，諸法無相，諸法平等如如，諸法無所有不可得，諸
法橫遍豎窮，諸法如幻，諸法非相應非不相應，乃至諸法清淨。是則名為諸法實相
。若人能見諸法實相，是名清淨見佛。故維摩經云，觀身自相，觀佛亦然。所謂「
自相」者，即實相也。
　　故若觀諸法清淨實相，即是清淨見佛也。
　　智燈問言，文殊師利！云何禮佛？文殊師利言，大德智燈！若身若心，不低不
仰。若不低仰，正直而住。不動不搖，其心寂靜，行寂靜行。大德智燈！是名禮佛
。
　　若身若心不低不仰。若低若仰，是心有所住。不低不仰是心無所住。若心無住
，即是平等而住。若人平等而住，則是不取於相如如不動。不取於相如如不動，便
心不為境壞。不為境壞，則心得寂靜，行得寂靜。身心寂靜，便不為後世生死作因
緣矣。
　　何謂身心寂靜？身心寂靜者，不起惑不造業也。心不起惑則無貪瞋癡，身不造
業，則無殺盜婬（在家是邪婬）惡口妄語綺語兩舌。如是則三業清淨，三業清淨即
是禮佛也。
　　智燈問言，文殊師利！云何親近佛？文殊師利言，大德智燈！若不自觀，亦不
觀他，不觀佛不觀法不觀僧，不觀難不觀易，不觀作不觀不作，一體一身，一切佛
身等入法身。見於自身，同入法性，見如不見，無近無遠。大德智燈，是則名為親
近於佛。
　　此處所謂觀者，是分別見也。若不自觀亦不觀他，是言於自於他不生分別見也
。不觀佛不觀法不觀僧，是言於佛法僧不生分別見也。不觀難不觀易，是於難易不
生分別見也。不觀作不觀不作，是於作不作不生分別見也。因為若見諸法有作有起
，便成斷見。若見諸法不作不起，便成常見。若離於見，便不見作亦不見不作矣。
　　一體一身，因為諸法一相，無有分別，故曰一體一身。所謂一體一身者，諸佛
眾生同一法性身也。故一切諸佛身，平等無二，入於法身。一切眾生，與佛同一法
性身。故曰見於自身同入法性。
　　見如不見。「如」者，不二不異也。意思是說見與不見，不二不異，亦是同入
法性也。
　　所謂「見」，即是觀自觀他，觀佛法僧，觀難觀易，觀作觀不作。所謂「不見
」，即是不自觀不觀他，不觀佛不觀法不觀僧，不觀難不觀易，不觀作不觀不作。
　　因為一切諸法，一體一身一法性故，所以見與不見亦是同入法性，不二不異。
故曰無近無遠。若謂有近有遠，便是二法，非一體一身了。
　　大德智燈，是則名為親近於佛。換句話說，若知與佛同一法身的道理，方是親
近於佛也。
　　智燈問言，文殊師利！云何問訊於佛？文殊師利言，大德智燈！若如來所，為
修行問，非不修行而<問>問。</問>問訊之時，不見有法是不修行者。見自及法入於修行。所
問心定無有散亂，問者問處及問訊法，俱不可得，無所貪著。於三世中求不可得，
如是三場清淨問訊，大德智燈，是則名為問訊於佛。
　　於如來所，若有所問，皆為修行。非為不修行而<問>問。</問>
　　經云，菩薩以不二法，修行於道諦。所謂不二者，是不取於相也，心無所住也
，不分別人我是非，高下勝負也。遠離我人眾壽相也，不生貪瞋癡也，不著過去心
，不著未來心，不著現在心。如是修行，即是不二道。菩薩以此不二道，修於佛法
。
　　不見有法不修行者下，即分別解說為修行而問也。修行是不二道，故不見少法
非不二道。
　　見自及法入於修行。自者能也，法者所也。謂見能問之我，及所問之法，悉入
於不二道，是為問訊於佛。何故能問之我，所問之法悉不二道呢？因為其所問者之
心，寂定而無散亂，寂定不散亂則是不二也。問者問處及問訊法，俱不可得。不可
得者，不二也。若有所得，即是有二。如是則能所不二，悉無所得。於是於一切法
不貪不著。於過去世不可得無貪著，於未來世不可得無貪著，於現在世不可得無貪
著。如是三世心清淨問訊，是則名為問訊於佛。三場清淨者即問者、問處、及問訊
法也。問者我也能也，問處人也所也，問訊法者法也。如是三者均不可得，是謂三
場清淨也。三場清淨者，即三輪清淨也。
　　總而言之，問訊於佛者，應以不二道問訊，應以不可得心問訊，應以無貪著心
問訊。
　　智燈問言，文殊師利！云何名為請問於佛？文殊師利回答說：若往來問答，不
求覓過。如果互相問答酬對，以平等心，不求覓挑剔對方之過錯。隨順義理而問，
且蒙如來印可，大眾歡喜。何故大眾歡喜？大眾聞法得益故。不嫉妒瞋恚他之所問
。因為有所問答，能令無量眾生起莊嚴道，乃至道場。
　　莊嚴道者有六，即布施持戒忍辱精進禪定般若，此六為菩提行也。乃至道場，
佛得菩提成佛處，名道場也。換句話說，凡有所問，不求他過，蒙佛印可，令眾歡
喜，令眾發菩提心，修菩提行，乃至成菩提道。是則名為請問於佛也。
　　<經>【時光相如來。讚文殊師利。善哉善哉。文殊師利。應當如是見於如來。
　　　應如是禮。如是親近。如是問訊。如是請<問>問。</問>】</經>
　　於是光相如來讚歎文殊師利菩薩，善哉善哉！應如是見如來，如是禮，如是親
近，如是問訊，如是請<問>問。</問>文殊菩薩所說，蒙佛印可。
　　<經>【爾時文殊師利童子。問智燈比丘。大德智燈。云何見佛。云何禮佛。云
　　　何親近。云何問訊。云何請<問>問。</問>智燈答云。文殊師利如汝所問非我境界
　　　。我隨音聲從他而聞如是所說。】</經>
　　童子是純真之意，故童子亦曰童真。文殊師利童子，反問智燈聲聞說，云何見
佛，云何禮佛，云何親近於佛，云何問訊於佛，云何請問於佛？文殊菩薩所以反問
者，恐智燈大聲聞不愜於心也。
　　智燈回答說，文殊師利，如汝所問，非我境界，我等聲聞，只能因聲聞教，隨
他音聲，聞如是教也。
　　聲聞乘人，不見法性，無有如實智慧。若見法性，一切法從自性中流出，是故
於法可得自在。聲聞乘人，只能依他言音而生智慧，不能於自性顯現。故曰如汝所
問，非我境界。
　　<經>【文殊師利言。大德智燈。若不解是。汝云何得心解脫耶。智燈答言。因
　　　聖諦故心得解脫。】</經>
　　修行人破煩惱障，名心得解脫。破所知障，名慧得解脫。智燈聲聞，已斷見思
惑煩惱障破，故曰心得解脫。未破住地無明，故不曰慧解脫。
　　文殊師利言大德智燈，汝若不解云何見佛，云何禮佛，云何親近佛，云何問訊
於佛，云何請問於佛，那麼你是怎麼得到心解脫呢？
　　智燈言因聖諦故，心得解脫。
　　聖諦者，苦諦也，苦集諦也，苦滅諦也，苦滅道諦也。因為苦集二諦是聖者所
斷，滅道二諦是聖者所修，故此四諦，又名四聖諦。
　　<經>【文殊師利言。云何名聖諦。智燈答言。獨修無侶名為聖諦。】</經>
　　文殊師利問言，云何名聖諦？智燈答言，獨修無侶名為聖諦。獨修無侶者，自
度也，不慮度他也。
　　<經>【又復問言。若獨修無侶名為聖諦。云何見平等心得聖解脫。答言文殊。
　　　我依世諦說非第一義。】</經>
　　文殊師利菩薩又問言，如果獨修無侶為聖諦者，為何佛說見平等心得聖解脫呢
？智燈答言，文殊師利，我依世諦說，非依第一義說也。見平等心得聖解脫者，是
依第一義說也。我說獨修無侶得聖解脫者，是依世諦說也。智燈無以答對，欲以依
世諦說，非依第一義說，而圖自救也。彼不知於同一法性中，第一義諦即世諦，世
諦即第一義諦。依第一義諦建立世諦，於世諦說有第一義諦也。第一義諦與世諦，
一體一身，無二無異也。
　　<經>【又<問>問。</問>是世諦者入第一義不。答言文殊。若不入中非第一義。又問智燈
　　　。汝云何言依世諦說非第一義。若其世諦入第一義即是一諦謂第一義。
　　　時智燈言。文殊師利初行菩薩聞汝所說則生驚畏。】</經>
　　文殊菩薩又問，此世諦者，入第一義諦不？
　　須知第一義者，無外無別，不欠不餘。故說第一義，一切法無非第一義也。是
以文殊問曰，是世諦者，入第一義不？如果世諦外另有第一義，然則第一義有二有
別。有二有別，便非第一義了。所以智燈答言，若世諦不入第一義中者，則非第一
義了。
　　文殊菩薩又問，智燈，那麼你如何言，依世諦說，非依第一義說？當知如果世
諦入第一義，則世諦與第一義諦，實是一諦。此一諦者，即謂第一義也。
　　時智燈言，文殊師利！初行的菩薩，聞汝所說則生驚畏。智燈此語，即暗示自
己非初行菩薩。
　　文殊師利菩薩難須菩提，意在攝其迴小向大。今難智燈，意在折其我慢。
　　<經>【文殊師利言。大德智燈。汝亦驚畏況復初行。智燈答言。都無有能驚畏
　　　我者。文殊師利言。大德。豈不怖畏生死心得解脫也。智燈言。文殊師
　　　利。怖畏厭患心得解脫。文殊師利言。是故我說。大德智燈。本亦怖畏
　　　況復初行。】</經>
　　文殊師利言，大德智燈，何況初行菩薩，即汝亦生驚畏也。智燈很自負地說，
都無有能驚畏我者。由此可見，智燈聲聞我慢習氣，實是很重。
　　文殊師利言，大德！汝豈不是怖畏生死，始求得心解脫嗎？智燈言，文殊師利
！是的，我是因為怖畏厭患於生死，始求得心解脫的。
　　於是文殊師利言，是故我說大德智燈，本亦怖畏，況復初行菩薩呢？
　　<經>【智燈問言。文殊師利。菩薩云何而得解脫。文殊答言。不畏不厭菩薩解
　　　脫。問言。文殊不畏不厭言得解脫。此義云何。文殊答言。菩薩不畏百
　　　千萬億魔諸軍眾。菩薩不厭為於一切生死眾生。菩薩不畏集諸善根。菩
　　　薩不厭集智莊嚴。以是義故我作是說。不畏不厭心得解脫。】</經>
　　於是智燈反問文殊師利言，菩薩云何而得解脫？文殊答言，不畏不厭是菩薩解
脫。聲聞人於生死驚畏患厭，而求心解脫。菩薩卻於生死中，不畏不厭，而求心得
解脫。
　　智燈問言，所謂不畏不厭得解脫者，此是何義呢？因為聲聞人於生死中，生厭
離心而得解脫。菩薩卻是觀生死性空，而得解脫的。
　　所以文殊答言，菩薩不畏百千萬億魔諸軍眾，是其不畏也。菩薩不厭入生死，
為度一切眾生，是其不厭也。
　　魔者，譯為殺者，傷人之慧命也。菩薩大悲為懷，不厭入生死度眾生。故不畏
生死魔軍，與之大戰。聲聞則不能，厭於生死不度眾生，故不敢與魔作戰。
　　佛言我有二種弟子，能共魔大戰。一者勤心為說，二者至心而聽。此二種人，
為法忘軀者也。此二種人，是護持佛法，續佛慧命者也。此即菩薩行也。
　　菩薩不畏集諸善根，菩薩不厭集智莊嚴。集諸善根者，入生死行布施持戒忍辱
精進禪定也。此者廣行佛法，下化眾生也。集智莊嚴者，修般若智慧也。此即深入
佛法，上求佛道也。
　　文殊師利菩薩言，以是義故，我作是說，不畏不厭心得解脫。
　　<經>【爾時會中有諸天子。以種種華散供文殊師利童子。如是歎言。若有住處
　　　見文殊師利則為見佛。所說法處應起塔想。若有眾生聞是法者。當知是
　　　人攝諸德已。】</經>
　　會中有諸天子，散種種華供養文殊師利童真菩薩。并讚歎言，若有住處見文殊
師利，即為見佛。是極讚於文殊師利也。文殊師利所說法處，即有法身，應起塔想
，塔者供養法身舍利處也。若有眾生聞是法者，當知是人攝諸德已。攝諸德已者，
猶言具諸善根也。
　　<經>【時文殊師利。語智燈比丘。佛說大德智慧第一。是智慧者為是有為為是
　　　無為。若是有為是生滅三相。若是無為則無三相。智燈答言。修無為故
　　　佛說名聖。文殊問言。大德智燈。是無為者可修習不。不也文殊。文殊
　　　又言。云何大德。說修無為名之為聖。時智燈大聲聞即便默然。】</經>
　　時文殊師利語智燈比丘言，佛說大德智慧第一，但不知此智慧是有為呢？還是
無為呢？若是有為，便應有生、住、滅三相。所謂有為法有三相，即生住滅也。如
果智燈說智慧是有為，則此智慧亦應有生住滅三相。若有生住滅三相，焉得謂為智
慧？所以智燈答，修無為故，佛說名聖。具聖智慧者名聖也。
　　無為法無生住滅三相，無三相者，云何可修？當知於第一義中，無法可修無法
可證也。
　　文殊師利問言，大德智燈，是無為者，可修習不？若無為法可修習者，豈非有
為耶？所以智燈答言不也文殊。文殊又言，云何大德說修無為名之為聖呢？時智燈
大聲聞，即便默然，無以為<答>答。</答>
　　<經>【爾時光相如來。告文殊師利。可說法門。令諸會眾不退無上正真之道。
　　　文殊師利白言。世尊。一切諸法是寂靜門。一切言說是寂靜門。示寂靜
　　　故。】</經>
　　光相如來，見智燈聲聞不知修行法門，於是告文殊師利言，可說法門，令諸會
眾，不退無上正真之道。無上正真之道者，阿耨多羅三藐三菩提也。易言之，即令
諸會眾，不退轉於無上菩提也。
　　文殊師利白佛言，世尊！一也諸法是寂靜門，一切言說是寂靜門，示寂靜故。
　　諸法寂靜，言說亦復寂靜，一切言說者，顯示寂靜故。寂靜者，無上菩提也。
佛於菩提樹下，證得無上菩提，知菩提性，清淨寂靜光明無諍。以菩提性寂靜故，
是以諸法言說悉示寂靜也。
　　<經>【時有菩薩名曰法勇。在會而坐。問文殊師利。如來所說及貪瞋癡。是寂
　　　靜門示寂靜耶。文殊答言。善男子。是貪瞋癡從何所起。答言文殊。從
　　　妄想起。文殊又<問>問。</問>是妄想者為住何處。答言文殊。住於顛倒。文殊問
　　　言。是顛倒者復住何處。答言。文殊。住不正思念。文殊又<問>問。</問>不正思
　　　念為住何處。答言文殊。住我我所。文殊又<問>問。</問>我我所者為住何處。答
　　　言文殊。住於身見。文殊又<問>問。</問>是身見者為住何處。答言文殊。住於我
　　　見。文殊又<問>問。</問>是我見者為住何處。答言文殊。是我見者則無住處。無
　　　處是我見處。何以故。而是我者十方推求了不可得。況復有處。文殊又
　　　<問>問。</問>善男子。若法十方求不得者為是何門。答言文殊。都無有門。文殊
　　　又<問>問。</問>善男子。而是寂靜頗有門不。答言文殊。是亦無門。善男子。以
　　　是義故。我說諸法是寂靜門。一切言說是寂靜門顯示寂靜。】</經>
　　時有法勇菩薩，問文殊師利言，如來所說及貪瞋癡，是寂靜門，示寂靜嗎？若
貪瞋癡是寂靜門，則與佛法何異？法勇菩薩的意思，貪瞋癡不應是寂靜門，不應顯
示寂靜門。然則文殊菩薩說言，一切諸法是寂靜門，是值得懷疑的。
　　文殊菩薩答言，善男子！此貪瞋癡從何所起？法勇菩薩答言，從妄想起。妄想
者，不實之想也。不實之想者，虛妄取相也。一切法本來無相，若人取相為實，是
即妄想。
　　文殊菩薩又問，此妄想者，為住何處？法勇菩薩答言，住於顛倒。法無有相，
執著諸相為實，是為顛倒。法既無相，當即無名。若執著名為實有，是為顛倒，如
是顛倒，便生妄想。文殊問言，是顛倒復住何處？法勇菩薩答言，住不正思念。思
念者，願求憶想也。不如理願求憶想，故名不正思念。如是不如理願求憶想，則生
顛倒。
　　文殊又問，不正思念為住何處？法勇菩薩答言，住我我所。本來諸法無我，眾
生虛妄執著有我。誤認四大五陰為我。由執我故，同時便生我所見。以有我所見，
於是隨一切境界轉。故有我必有我所，有我所必有於我。有六道眾生見，即有六法
界見。有六法界見，即有六道眾生見。故佛說眾生必與界俱也。
　　文殊菩薩又問，我我所為住何處？法勇答言，住於身見。人執人身為我，以此
身見故，乃執人道為我所。天執天身為我，以此身見故，乃執天道為我所。鬼執鬼
身為我，以此身見故，乃執鬼道為我所。畜執畜身為我，以此身見故，乃執畜道為
我所。地獄執地獄身為我，以此身見故，乃執地獄道為我所。故六道眾生，皆以身
見而流轉生死也。若破身見，便可見生死邊。破身見者，須陀洹人也，最多七番生
死，便得出離也。
　　文殊又問，是身見者，為住何處？法勇菩薩答言，住於我見。法本無我，眾生
於無我法妄見有我，是名我見。若除妄見，則法本無我矣。
　　文殊菩薩問言，是我見者為住何處？法勇菩薩言，是我見者，則無住處。因為
我見純屬虛妄，虛妄則是無我，「我」既然無，云何能有住處？
　　故法勇言，無有處所是我見處。何以故？因為「我」者純屬虛妄，十方推求，
了不可得。我既不可得，況有住處可得？故諸法皆從畢竟空中建立，如是諸法皆入
畢竟空也。若人執為實有，便是不正思念，便是顛倒，便是妄想，便是貪瞋癡。若
不虛妄執著，則我見寂靜，我我所寂靜，不正思念寂靜，顛倒寂靜，妄想寂靜，貪
瞋癡寂靜矣。
　　文殊師利又問，善男子！若法十方推求不可得者，為是何門呢？法勇答言，都
無有門。所謂無門者，即是普門也，即是法界門也。因為無門者，即無非門也。無
非門者，故曰普門，故曰法界門。
　　文殊菩薩又問，而是寂靜，頗有門不？法勇答言，而是寂靜亦無門也。文殊菩
薩言，善男子！以是義故，我說諸法是寂靜門，一切言說是寂靜門，一切言說為顯
示寂靜故。
　　<經>【說是法時。八百菩薩逮得於忍。】</經>
　　文殊師利菩薩，說寂靜法時，八百菩薩逮得於忍。所謂逮得於忍者，即逮得於
寂靜忍也。
　　依仁王般若經，說有五忍，即伏忍信忍順忍無生忍寂滅忍。寂靜者，即寂滅忍
也，伏忍在三賢方便位。信忍在初二三地，順忍在四五六地，無生忍在七八九地，
寂滅忍在十地及妙覺。十地得下品寂滅忍，妙覺得上品寂滅忍。此處言八百菩薩逮
得於忍，當是下品寂滅忍也。換句話說，當文殊菩薩說此寂靜法時，有八百菩薩，
位登十地也。十地菩薩，鄰極亞聖，望佛則名菩薩，望菩薩則名佛也。
　　<經>【文殊師利廣說法已。從坐而起。禮敬光相世尊足已。出眾而去。是故舍
　　　利弗。當知無有聲聞菩薩能盡文殊師利辯者。我今何敢與文殊師利有所
　　　論說。】</經>
　　文殊師利菩薩，為大眾廣說法要，化緣既已，於是從坐而起，禮敬光相世尊已
，出眾而去。
　　須菩提敘述追隨文殊師利菩薩，遊東方端嚴國土的往事以後，用以表明自己不
敢與文殊菩薩，有所論說也。須菩提向舍利弗言，是故舍利弗！當知無有聲聞菩薩
，能盡文殊師利辯者。所以我現在何敢與文殊師利有所論說呢！
　　<經>【爾時大德須菩提。語舍利弗。大德復見文殊師利。何等神變遊諸佛國。
　　　舍利弗言。大德須菩提。我昔曾與文殊師利。在於西方遊諸佛土。見有
　　　佛土大火災起。於彼火中作蓮華網。文殊師利從中而過。復見佛土火災
　　　充滿。文殊師利從中而過。是火觸人如以堅栴檀塗身臥迦尸衣。柔軟
　　　和適甚為快樂。復有佛土空無所有。文殊師利化作梵宮。入於禪定從中
　　　而過。】</經>
　　爾時須菩提，語舍利弗言，大德你曾見文殊師利，何等神變遊諸國土嗎？
　　舍利弗於是敘述文殊師利的神變事蹟。舍利弗言，我過去曾與文殊師利，遊於
西方諸佛土。見有佛土，大火災起。劫末時大火災起，燒至初禪天。此是說明彼佛
土，已入壞劫也。文殊菩薩於彼火中，化作蓮華網，從中而過。
　　復有佛土，亦值劫末，大火充滿。文殊師利從中而過。是火觸人，如以堅栴
檀塗身臥迦尸衣，柔軟和適甚為快樂。堅者，堅硬也。堅硬栴檀香味穠郁。以堅
硬穠郁的栴檀香塗身也。
　　臥迦尸衣。迦尸者，竹名也。當係竹蓆之屬，可臥其上者。人塗香臥上，柔軟
和適，甚為快樂。彼佛土雖起大火災，以文殊神力故，是火觸人，令生快樂之感。
　　復有佛土，空無所有。劫末時經過火災水災風災，然後進入空劫。於空劫中，
所有盡壞，故空無所有也。文殊師利卻能化作梵宮，入於禪定從中而過。梵宮者色
界天也。色界天者，表「有」也。雖是空劫，文殊菩薩卻能化現於「有」，入於禪
定從中而過。色界天人，悉受禪定之樂也。
　　此是表明，文殊菩薩雖歷壞劫空劫，無所妨礙也。
　　<經>【復有佛土極為迮狹。其中眾生造諸惡業。文殊師利從中而過。皆令休止
　　　而不為惡成覺慧慈。我當得成無上正道。為斷眾生貪瞋癡故而演說法。
　　　令諸眾生得慈三昧。是名菩薩成覺慧慈。】</經>
　　復有佛土，極為迮狹（窄狹也）。其所以窄狹者，以眾生惡業所感故。所以說
其中眾生，造諸惡業。文殊師利從中而過，皆令停止，不造惡業。而成就覺慧慈。
何謂覺慧慈？即菩薩發願言，我當成就無上佛道。為斷眾生貪瞋癡，而為說法，令
諸眾生得慈三昧。若眾生得慈三昧者，即便休止，不為惡矣。如是成就眾生，是名
菩薩成覺慧慈。
　　<經>【大德須菩提。我於爾時曾見是事。我又獨處曾作是念。文殊師利所有神
　　　通。與我神通等無有異。文殊師利知我心已。即便將我遊諸佛國。至火
　　　災土而語我言。汝以神力從是中過。我時盡以神通之力。滅是火已經七
　　　日夜。我及文殊乃過此界。過已復至第二三千大千火災世界。倍復廣大
　　　在中住已。文殊師利而語我言。用誰神力過此世界。我時答言。文殊師
　　　利。用汝神力過是世界。】</經>
　　大德須菩提！我曾見文殊師利具大神通，如是等事。我又於獨處時，作如是念
，文殊師利所有神通，與我神通相等而無有異也。
　　舍利弗作如是念時，於勝計等，實有慢過也。於是文殊師利菩薩便設法折伏其
慢心。
　　文殊師利知我心已，即便將我遊諸佛國。至一佛國，適值末劫，國中大火。文
殊師利語我言，汝以神力從此中過！於是我盡神力滅火，經七日七夜，我及文殊，
方能過此大火國土。
　　過此國土以後，復至第二個三千大千世界，是世界亦滿中大火。此一世界倍復
廣大。文殊師利語我言，我們用誰的神力，過此世界呢？
　　於是我說，文殊師利，這次用汝神力過此世界。
</檔>
