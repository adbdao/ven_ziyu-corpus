<檔>
<篇>勝天王般若波羅蜜經邯鄲記</篇>
<節>勝天王般若波羅蜜經邯鄲記</節>
勝天王般若波羅蜜經邯鄲記卷一
陳優禪尼國王子月婆首那譯
釋　　　智　　　諭　　撰
　　　　<節>釋經題</節>
　　勝天王是能問之人，般若波羅蜜是所問之法。故此經於七種立題中，屬人法立
題。
　　般若譯為智慧，此之智慧與世智辯聰不同。何謂般若智慧？知畢竟空中建立一
切法謂之智，知一切法悉歸畢竟空謂之慧。知性空緣起謂之智，知緣起性空謂之慧
。於無知有謂之智，於有知無謂之慧。分別一切法謂之智，不作分別想謂之慧。知
一心起萬法謂之智，知萬法歸一心謂之慧。於空知無量謂之智，於無量知空謂之慧
。權智曰智，實智曰慧。
　　今且略說，般若智慧甚深之義，經中自有明示，故不待多言。
　　「經」之一字，梵文曰修多羅。係所有經的通題，因為每一部經，皆具此題也
。
　　此經譯者，月婆首那，其來歷已略如上述。天王般若經，原係求那跋陀攜來中
國，月婆首那得經於梁，卻以種種因緣，譯經於陳。故經首字曰，陳優禪尼國王子
月婆首那譯。
</檔>
