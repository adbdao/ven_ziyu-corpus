<檔>
<篇>勝天王般若波羅蜜經邯鄲記</篇>
<節>勝天王般若波羅蜜經邯鄲記</節>
　　　　釋經文
　　　　　<節>通達品第一</節>
　　<經>【如是我聞。一時婆伽婆。在王舍大城耆闍崛山。與大比丘眾四萬二千人
　　　俱。皆是阿羅漢。諸漏永盡所作已辦。捨諸重擔逮得己利。盡諸有結心
　　　善解脫。　　　善得自在猶如大龍。唯阿難在學地須陀洹果。其名曰淨命阿
　　　若憍陳如。摩訶　迦葉。憍梵波提。薄拘羅。離波多。畢陵伽婆蹉。大
　　　智舍利弗。摩訶目乾連　。須菩提。富樓那彌多羅尼子。阿尼樓陀。摩
　　　訶迦栴延。優波離。羅羅。如是等四萬二千人俱。】</經>
　　此一段文為證信序。證信序非是佛語，乃結集經人所說。證信序由六種因緣組
成，即信因緣、聞因緣、時因緣、主因緣、處因緣、眾因緣。
　　如是為信因緣，佛說法如是，用以取信也。我聞是聞因緣，謂我親從佛所聞。
一時是時因緣，謂佛說法之時也。婆伽婆是主因緣，謂佛為說法之主也。王舍大城
耆闍崛山，是處因緣，謂佛說法之處也。大比丘眾以下，是眾因緣。
　　有此六種因緣，始能成就證信，始足以取信於人。故此六種因緣，又名六種成
就。此六種因緣，係佛入涅槃前，親口付囑阿難的。謂嗣後結集經時，以此六種因
緣安於經首，以便取信後世。
　　婆伽婆。「婆伽」譯曰德。「婆」譯曰有，所以婆伽婆譯為有德。佛地論曰婆
伽婆有六義，即自在義、熾盛義、端嚴義、名稱義、吉祥義、尊貴義。
　　王舍城。在中印度摩伽陀國。頻婆娑羅王時，自上茅城遷來於此。
　　耆闍崛山。即靈鷲山也，在王舍城東北。
　　與大比丘眾四萬二千人俱。比丘譯曰乞士、破惡、怖魔。佛令比丘乞食清淨自
活，為除其我慢，除其貪染，令眾生捨慳修福也。比丘破惡者，破身口七支惡也。
比丘出家，佛眷屬增盛，是以魔生恐怖。所謂「大」者，有大多勝義。言此比丘，
皆具實德，德臘俱尊，聲聞有學中為上首，故具大義。此等比丘，博通內外經典，
故具多義。此等比丘，知見特勝，超過九十六種外道，故具勝義。如是比丘，有四
萬二千人。所謂「眾」者，僧眾也。
　　阿羅漢，譯曰應供、殺賊、無生。聲聞人已具實德，應受人天供養，故曰應供
。已斷四住煩惱，故曰殺賊。已了分段生死，故曰無生。
　　諸漏永盡，所作已辦。諸漏者，欲漏有漏無明漏，諸漏均在三界之中。故出三
界曰無漏，落入三界名有漏。如是等阿羅漢，皆證無漏出三界，故曰諸漏永盡。所
作已辦，阿羅漢本欲求離三界，今生死已盡、梵行已立，再不受後有，故曰所作已
辦。
　　捨諸重擔，已捨生死重擔也。逮得己利，已獲自度也。
　　盡諸有結，心善解脫。有者三有，欲有色有無色有。是諸阿羅漢所作已辦，故
不受後有也。「結」為煩惱異名，盡諸有結者，已無三界煩惱也。心善解脫者，已
破見思，不被煩惱所障，故曰心善解脫。
　　善得自在，不為煩惱所繫縛也。猶如大龍者，譬喻也。此時阿難尚是初果人，
故曰尚在學地須陀洹果。淨命阿若憍陳如以下，略舉諸阿羅漢名。其餘四萬二千人
，不及備列也。
　　<經>【菩薩摩訶薩七萬二千人俱。悉已通達甚深法性。調順易化善行平等。一
　　　切眾生真善知識。得無礙陀羅尼。能轉不退法輪已。曾供養無量諸佛。
　　　從他佛土為法來集一生補處。護持法藏不斷三寶種法王真子。紹佛轉法
　　　輪。通達如來甚深境界。雖現世間世法不染。】</經>
　　除比丘眾外，尚有菩薩摩訶薩七萬二千人。菩薩具云為菩提薩陲，菩提譯為覺
，薩陲譯為有情。菩提薩陲者，譯為覺有情。言菩薩者，既能自覺，復能覺他也。
自覺者，上求佛道。覺他者，下化眾生。上求佛道者，智也。下化眾生者，悲也。
故悲導智，行空而不證。智導悲，涉有而不著。如是行者，名曰菩薩。又有情亦曰
眾生。凡發菩提心之眾生，名曰菩薩。
　　摩訶薩譯為大，大菩薩，一般來說，發菩提心行菩薩道即名菩薩。若至破無明
證法性，即名菩薩摩訶薩。
　　經中依然先表其德，後舉其名。
　　悉已通達甚深法性。此明其自覺之功也。通達法性者，破無明證法性也。若依
別教，初地菩薩即破一分無明，證一分法性。如是二地三地次第乃至等覺，破
盡十一分無明證十一分法性。若依圓教，初住菩薩即破一分無明證一分法性。如是
歷住、行、向、地，次第乃至等覺。破盡四十一分無明，證四十一分法性。
　　如是等菩薩通達甚深法性，表非初破無明見法性之菩薩，而是已證甚深法性者
。
　　調順易化，善行平等。此明覺他之德也。調順易化，是度化有情也。善行平等
，以平等心行諸波羅蜜，廣行無緣大慈大悲也。為一切眾生，作真善知識。
　　得無礙陀羅尼。是等菩薩，已得無礙辯與陀羅尼也。無礙辯有四，即法無礙辯
、義無礙辯、詞無礙辯、樂說無礙辯。法無礙辯者，菩薩知法無滯。義無礙辯者，
菩薩達義無滯。詞無礙辯者，菩薩辯法言音，無所滯礙。樂說無礙辯者，菩薩於不
可說法，以言音宣說，語合法義，復稱物性，名曰樂說無礙辯。
　　陀羅尼譯曰總持，能持諸善，能遮諸惡。此有四種，即一法陀羅尼，於佛教法
，聞持不忘。二義陀羅尼，於諸法義理總持不忘。三忍陀羅尼，於實相法，安忍不
失。四咒陀羅尼，咒願也，菩薩獲得總持，悉以咒願，令其神驗，除一切眾生災患
也。
　　能轉不退法輪，菩薩於無生法性，自得己利，復宣示於彼，名之為「轉」。得
是法性者，無滅無失，故曰不退。以此無生法性，流演圓通，無累不摧，名曰法輪
。
　　曾供養無量諸佛，表是等菩薩善根深厚也。從他佛土，為法來集，明非僅娑婆
世界菩薩也。
　　一生補處，明其位高，位在等覺。護持法藏，明其普化一切，續佛慧命，為佛
真子，代佛弘宣也。
　　通達如來甚深境界，明是等菩薩，多有成佛再來者，如觀世音等。諸大菩薩均
鄰極亞聖，故能通達如來甚深境界。是諸菩薩，雖現世間救度世間，卻不染於世間
。以下舉名。
　　<經>【其名曰寶相菩薩。寶掌菩薩。寶印菩薩。寶冠菩薩。寶髻菩薩。寶積菩
　　　薩。寶海菩薩。寶焰菩薩。寶幢菩薩。金剛藏菩薩。金藏菩薩。寶藏菩
　　　薩。德藏菩薩。淨藏菩薩。如來藏菩薩。智藏菩薩。日藏菩薩。定藏菩
　　　薩。蓮華藏菩薩。解脫月菩薩。普賢菩薩。觀世音菩薩。觀月菩薩。普
　　　音菩薩。普眼菩薩。蓮華眼菩薩。廣眼菩薩。普行菩薩。普戒菩薩。智
　　　意菩薩。蓮花意菩薩。勝意菩薩。上意菩薩。金剛意菩薩。師子遊戲菩
　　　薩。師子吼菩薩。大音王菩薩。妙音菩薩。無染菩薩。月光菩薩。日光
　　　菩薩。智光菩薩。智德菩薩。賢德菩薩。華德菩薩。文殊師利菩薩。】</經>
　　如是等諸大菩薩，皆普現十方代佛弘化。
　　<經>【十六賢士跋陀婆羅菩薩為上首。】</經>
　　十六賢士者，跋陀婆羅菩薩，寶積菩薩，星德菩薩，帝天菩薩，水天菩薩，善
力菩薩，大意菩薩，殊勝意菩薩，增益菩薩，善發意菩薩，不虛見菩薩，不休息菩
薩，不少意菩薩，導師菩薩，日藏菩薩，持地菩薩等，十六位大菩薩，以跋陀婆羅
菩薩而為上首。此十六賢士名號，見於思益梵天所問經。
　　<經>【賢劫菩薩彌勒菩薩為上首。四天王天四王為上首。三十三天帝釋為上首
　　　。夜摩諸天須夜摩王為上首。兜率陀天兜率陀王為上首。化樂天善化
　　　王為上首。他化自在天自在王為上首。諸梵天大梵王為上首。首陀婆娑
　　　天摩醯首羅為上首。】</經>
　　賢劫即是賢善劫，亦就是我們這一劫。因為此劫中多諸賢人，故名賢劫。賢劫
中已出四尊佛，均於第九小劫中出現於世。第一小劫至第八小劫，無佛出世。第九
小劫有拘留孫佛，為賢劫千佛之首。第二尊佛是拘那含牟尼，第三尊佛是迦葉，第
四尊佛即釋迦牟尼佛。第九小劫中，即此四尊佛。第十小劫中，唯有一尊佛，即彌
勒佛。故賢劫菩薩以彌勒菩薩為上首。
　　四天王天以下，明欲界色界諸天。四天王天，是欲界第一重天，為帝釋天的外
臣。三十三天，梵文為忉利，居須彌山頂。東南西北各八天，加上中央一天，共為
三十三。帝釋為三十三天主，居於中央天宮中。
　　夜摩天為欲界第三重天，以夜摩王為上首。兜率陀天，是欲界第四重天，兜
率陀王為上首。化樂天是欲界第五重天，以善化王為上首。他化自在天，是欲界第
六重天，以自在王為上首。
　　諸梵天是十八梵天，以大梵王為上首。首陀婆娑天，即五淨居天，以摩醯首羅
為上首。
　　<經>【復有諸阿修羅王。娑利阿修羅王。羅阿修羅王。如是等無量百千諸大
　　　阿修羅王。復有諸龍王。阿耨大池龍王。摩那斯龍王。娑伽羅龍王。婆
　　　修吉龍王。德叉迦龍王。各將眷屬無量百千。耆闍崛山縱廣四十由旬地
　　　。及虛空靡有間隙。天。龍。夜叉。乾闥婆。阿修羅。迦樓羅。緊那羅
　　　。摩羅伽。人。非人等。一心合掌恭敬如來。爾時世尊百千大眾前後
　　　圍遶。供養恭敬尊重讚歎。如來面門放大光明。遍照十方無量世界。還
　　　至佛所右遶三匝從面門入。】</經>
　　次有阿修羅，諸龍等均各將眷屬來會。致令耆闍崛山縱廣四十由旬地（一由旬
等於四十里），及虛空中，無有間隙。天、龍、夜叉、乾闥婆、阿修羅、迦樓羅、
緊那羅、摩羅伽、人、非人等，一心合掌，恭敬向佛。
　　如來面門放光，遍照十方無量世界者，欲召十方諸菩薩眾也。
　　<經>【東方去此過十恒河沙佛世界。有佛國土名曰莊嚴。佛號普光如來應供正
　　　遍知明行足善逝世間解無上士調御丈夫天人師佛世尊。今現在世為諸菩
　　　薩摩訶薩說一乘正法。彼佛國土尚無聲聞辟支佛名。況復修其法者。諸
　　　菩薩眾皆不退轉阿耨多羅三藐三菩提。其土眾生不因飲食但資禪定。日
　　　月星光皆悉不現。唯佛光明照曜其國。無諸山陵。地平如掌。有一菩薩
　　　名曰離障。與百千菩薩至其佛所。偏袒右肩右膝著地。合掌向佛頭面作
　　　禮。而白佛言。世尊。以何因緣有斯光明照此國土。時普光如來告離障
　　　菩薩摩訶薩言。善男子。西方去此過十恒河沙世界。有佛國土名曰娑婆
　　　。佛號釋迦牟尼如來應供正遍知明行足善逝世間解無上士調御丈夫天人
　　　師佛世尊。今欲為諸菩薩說摩訶般若波羅蜜。以是因緣放此光明。時離
　　　障菩薩白彼佛言。我今欲往娑婆世界禮敬供養釋迦如來聽受正法。彼佛
　　　告言。善男子。今正是時。爾時離障菩薩蒙佛聽許。即與無量菩薩眷屬
　　　來娑婆世界。至耆闍崛山頂。禮佛足右遶三匝退坐一面。】</經>
　　恒河沙極細，為數眾多，佛每以恒沙形容其多也。如來應供正遍知明佛十
號。佛十號具足，稱為世尊。前五號以自利德立名，後五號以化他德立稱。世尊者
，佛十號具足，萬德莊嚴，故名世尊。茲略分別說明十號。
　　如來者，若據金剛般若經，無所從來，無所從去，故名如來。
　　應供，諸佛過盡德圓，為世間無上福田，應受一切眾生供養。
　　正遍知，佛於無量知一名正，於一知無量名遍知。又正名不顛倒，遍知者於四
顛倒無不通達。
　　明行足，明者無上菩提善果，行名腳足，腳足者，乘戒定慧足，可至無上菩提
也。
　　善逝，善名善知識，逝名善知識果。
　　世間解，世間名五陰，解者諸佛善知五陰皆空。又世間名五欲，解者諸佛於五
欲不著。
　　無上士，上士者名為斷過，過無不斷名無上士。
　　調御丈夫，自既丈夫，復能調御丈夫。
　　天人師，佛雖為六道導師，而唯天與人聞佛說法，能發阿耨多羅三藐三菩提心
，能修十善，能得聖果，故號天人師。
　　佛者覺義，自覺覺他覺滿。
　　世尊，十號者別說，世尊者總稱。佛十號圓滿，眾德具備，為世欽重，故曰世
尊。
　　今現在世，為諸菩薩摩訶薩說一乘正法。今現在世者，說明普光如來，為現在
佛也。一乘者，佛道無二，唯一佛乘。為度生因緣，方便說三而已。故法華明示，
門外唯一大白牛車也。一乘法者，中道了義，實相之法也。此法唯佛與佛究極，故
曰一乘法。
　　彼國無有二乘，其諸菩薩眾，皆不退轉於無上菩提者。有三不退，即位不退、
行不退、念不退。位不退者，別教菩薩，從初住至七住。行不退者，別教菩薩，從
八住至十行位中，伏斷塵沙惑。念不退者，別教菩薩，從初地已去，破無明永不退
失中道正念。
　　其土眾生，不因飲食，但資禪定。其土眾生，皆以禪悅為食，便可資生也。
　　日月星光皆悉不現，唯以佛光照耀其國，無諸山陵，地平如掌。海底有石，方
四千里，平如鏡面，名曰掌石。地平如掌者，平如掌石也。又有云地平如掌者，如
佛掌也，非凡夫掌也。
　　有一菩薩名曰離垢以下文顯易明，不多贅言。
　　<經>【南方去此過十恒河沙世界。有佛國土名清淨華。佛名日光十號具足。菩
　　　薩名日藏。西方去此過十恒河沙世界國名寶華。佛名功德光明十號具足
　　　。菩薩名功德藏。北方去此過恒河沙世界國名清淨。佛號自在王。菩薩
　　　名廣聞。東南方去此過十恒河沙世界國名火焰。佛號甘露王。菩薩名不
　　　退轉。西南方去此過十恒河沙世界。國名功德清淨。佛號智炬。菩薩名
　　　大慧。西北方去此過十恒沙世界國名悅意。佛號妙音王。菩薩名功德聚
　　　。東北方去此過十恒沙世界。國名慧莊嚴佛名智上。菩薩名常喜。上方
　　　去此過十恒河沙世界國名不動。佛號金剛相。菩薩名寶幢。下方去此過
　　　十恒河沙世界。國名月光明。佛號金剛寶莊嚴王。菩薩名寶信。皆亦如
　　　是。】</經>
　　如是十方世界，皆有菩薩請准彼佛，來此娑婆世界，禮敬供養釋迦牟尼佛
，聽受正法。
　　<經>【爾時眾中有一天王名婆羅。即從座起偏袒右肩右膝著地。合掌向佛頭
　　　面作禮而白佛言。世尊。我今欲<問>問。</問>若蒙佛許乃敢陳疑。爾時佛告勝天
　　　王言。大王。如來應供正遍知隨所疑問當為解說。】</經>
　　時會中有一天王，名婆羅。婆羅王，即勝天王也。經文至此，應進入發起
序，因為由勝天王當機發起問佛，佛乃宣說一部經典也。
　　即從座起，偏袒右肩，右膝著地，合掌向佛，頭面禮足。此是請法之儀也。
　　我今欲問，是請佛聽許也。佛不聽許，不敢率爾直<問>問。</問>佛聽許後，乃敢有<問>問。</問>
　　<經>【爾時勝天王歡喜踊躍得未曾有。即白佛言。世尊。云何菩薩摩訶薩修學
　　　一法通達一切法。】</經>
　　有法門可以於一知無量，於無量知一。此法門者，即般若是也。故佛受請後，
與勝天王及餘大眾，宣說般若波羅蜜。
　　<經>【佛告勝天王言。大王。善哉善哉。快問諦聽諦聽善思念之。如王所問當
　　　分別釋。善哉世尊。唯然願聞。】</經>
　　勝天王請問，蒙佛聽許，勝天王回答，唯然願聞。此是表師資緣合也。法不孤
起，師資緣合，法乃由起也。
　　諦聽諦聽，是審諦而聽。善思念之，言既聞復審思之，方能得其旨也。智者大
師云，諦聽是聞慧，善思念之是思慧。
　　<經>【佛告勝天王言。大王。菩薩摩訶薩修學一法通達一切法者。所謂般若波
　　　羅蜜。菩薩摩訶薩修學般若波羅蜜則能通達檀那波羅蜜。尸羅波羅蜜。
　　　羼提波羅蜜。毘梨耶波羅蜜。禪那波羅蜜。般若波羅蜜。優波憍舍羅波
　　　羅蜜。尼坁波羅蜜。婆羅波羅蜜。闍那波羅蜜。】</經>
　　此是言十波羅蜜，若能通達般若波羅蜜，即能通達十波羅蜜。
　　檀那譯為施，尸羅譯為戒，羼提譯為忍辱，毗梨耶譯為精進，禪那是禪定，般
若譯為慧，優波憍舍羅譯為方便，尼坻譯為願，婆羅譯為力，闍那譯為智。
　　初地菩薩修檀波羅蜜，二地菩薩修戒波羅蜜，三地菩薩修忍辱波羅蜜，四地菩
薩修精進波羅蜜，五地菩薩修禪定波羅蜜，六地菩薩修慧波羅蜜，七地菩薩修方便
波羅蜜，八地菩薩修願波羅蜜，九地菩薩修力波羅蜜，十地菩薩修智波羅蜜。
　　云何先修慧而後修智呢？因為慧者根本智也，智者後得智也。由根本智生後得
智，故先修慧而後修智。
　　因為般若慧是根本智，能生一切智慧，所以能於一知一切，於一切知一。
　　<經>【大王。云何菩薩摩訶薩學般若波羅蜜行檀波羅蜜。菩薩摩訶薩以清淨心
　　　無所　希望。為他說法不求名利但令滅苦。不見我說不見聽者。無二無
　　　別自性離故。是名菩薩摩訶薩學般若波羅蜜行法檀波羅蜜。菩薩摩訶薩
　　　學般若波羅蜜行無畏檀波羅蜜。觀諸眾生猶如父母兄弟親戚令一切眾咸
　　　親附我。何以故。無始世來流轉六道皆為親戚。若有眾生在怖畏難。菩
　　　薩摩訶薩尚以身命而救拔　之。況應加惱。不見我施無畏。不見受者。
　　　無二無別自性離故。】</經>
　　大王！云何菩薩摩訶薩學般若波羅蜜行檀波羅蜜？般若波羅蜜者空心也，清淨
心也，無相心也，無住心也，平等心也。菩薩學般若波羅蜜行布施時，應以空心布
施，以清淨心布施，以無相心布施，以無住心布施，以平等心布施。
　　菩薩以清淨心無所希望。無所希望者，心無所住也，不取於相也。為他說法，
是法布施。菩薩行法布施時，以清淨心，不求名聞利養，但令眾生滅苦。
　　不見我說，是我空，不見聽者是人空。無二無別，自性離故，是法空也。我空
人空法空，即所謂三輪體空也。
　　云何謂無二無別自性離故？因為一切法空，一切法清淨，一切法無相，一切法
無住，一切法平等。故一切法無二無別。云何自性離故？自性離者，一切法無自性
也。
　　云何一切法無自性？因為諸法悉是因緣所生故。縱觀一切萬法，無不是因緣所
生。有諸因緣則有諸法，無諸因緣則無諸法。是知一切法悉屬因緣，無有自性。若
法有自性，便不必待因緣生了。故曰自性悉離。如是則名菩薩學般若波羅蜜，而行
法布施。
　　菩薩摩訶薩學般若波羅蜜行無畏檀波羅蜜。此係言菩薩以清淨心，行無畏施也
。
　　菩薩於一切眾生，視如父母兄弟親戚一般，拔其痛苦與其安樂。令一切眾生咸
親附我者，欲為一切眾生作歸依處也。何以故？無始劫來流轉六道，一切眾生皆曾
為我親戚。甚至一切男人皆為我父，一切女人皆為我母。因緣甚深，故菩薩不忍捨
離一切眾生。
　　若有眾在怖畏難。眾生處六道之中，地獄餓鬼畜生三途為怖畏難。縱生人、天
道中，亦有種種怖畏之難。菩薩尚以身命而救拔之，何況於眾生加惱。
　　不見我施無畏以下，是言菩薩以清淨心，三輪體空而行無畏施。無我相，無人
相，無無畏施法相。
　　<經>【菩薩摩訶薩學般若波羅蜜行資生檀波羅蜜。隨諸眾生資養之物種種布施
　　　令受十善。不見我施善及他受施。無二無別自性離故。】</經>
　　行資生檀波羅蜜，是財布施也，資生之具，即生活之所需要也。以財布施，為
令眾生奉行十善。如是財施，亦是以清淨心三輪體空。
　　<經>【菩薩摩訶薩學般若波羅蜜行不望報檀波羅蜜。凡行施時不望果報。菩薩
　　　法爾自應布施。不見我行不見施報。無二無別自性離故。菩薩摩訶薩學
　　　般若波羅蜜行大悲檀波羅蜜。見諸眾生貪窮老疾無救濟者。起大悲心而
　　　發誓願。我得阿耨多羅三藐三菩提。為諸眾生作歸依處。以少善根迴向
　　　菩提為眾生故亦不分別。我能救濟及受救者。無二無別自性離故。菩薩
　　　摩訶薩學般若波羅蜜行恭敬檀波羅蜜。隨他所須。菩薩摩訶薩身自取物
　　　。不令彼敬心授與。不見我能敬不見彼受敬。無二無別自性離故。菩
　　　薩摩訶薩學般若波羅蜜行尊重檀波羅蜜。於諸眾生悉起師僧及父母想。
　　　以尊重心合掌恭敬。若無財物惠以善言。不見我能尊重他可重者。無二
　　　無別自性離故。菩薩摩訶薩學般若波羅蜜行供養檀波羅蜜。若見寺塔則
　　　應香華燈油掃灑供養。若見尊像毀壞正法缺損則應治葺。若見眾僧四事
　　　供養。不見我能供養彼可供者。無二無別自性離故。菩薩摩訶薩學般若
　　　波羅蜜行無依止檀波羅蜜。不作是念。以此布施願得生天或求天王。願
　　　得生人若求人王。乃至阿耨多羅三藐三菩提。亦不希取無所得故。是名
　　　菩薩摩訶薩學般若波羅蜜通達檀那波羅蜜。】</經>
　　菩薩行不望檀波羅蜜。菩薩以清淨心行布施，不但不望眾生回報，甚至亦不以
布施功德，希望果報。凡行布施而希望果報者，此人是大貪著也。菩薩只為拔眾生
苦，起大悲心而行布施，無所希求。故曰法爾自應布施。不見我行，不見施報，義
如前釋。
　　菩薩行大悲檀波羅蜜，言菩薩以大悲心，愍眾生苦而行拔救也。
　　見諸眾生貧窮老病，無有救濟，言眾生於世間受八苦熬煎也。菩薩起大悲心憐
愍眾生，發宏誓願言，我若得佛，願為一切眾生作歸依處。縱然眾生以少善根迴向
菩提，為憐愍眾生故，我亦不加簡擇。
　　例如西方阿彌陀佛，發四十八大願，願願為度眾生。甚至若有眾生稱念佛名，
十念即得往生。
　　如是行大悲布施，亦悉三輪清淨。故我能救濟，及受救濟者，無二無別，自性
離故。
　　菩薩行恭敬檀波羅蜜，菩薩身自取物，敬心授與之。不令彼，讀捐音，勤
力也，勞力也。菩薩布施，恭敬授與，不令眾生勞力也。菩薩恭敬尊重眾生，不敢
輕慢，如常不輕菩薩。
　　不見我能敬，不見彼受敬，無二無別自性離者，三輪清淨也。
　　菩薩行尊重檀波羅蜜，於諸眾生，悉敬如師長父母。合掌一心而恭敬之。如果
無有財物可施，則以善言而安慰之。如是三輪清淨，悉施眾生。
　　菩薩行供養檀波羅蜜，供養者，供養三寶也。於塔寺則供養香華燈油灑掃。若
尊像毀壞正法缺損，則修葺之。於僧眾，則修四事供養。四事供養者，衣服、飲食
、臥具、湯藥。行如是供養，三輪清淨。
　　菩薩行無依止檀波羅蜜。無依止者，心無所住無所求也。不以布施功德求生天
，或作天王。不以布施功德求生人中，或作人王。乃至不求阿耨多羅三藐三菩提。
菩薩知一切法悉不可得。故於無上菩提，亦不希取，以無所得故。若菩薩如是不得
有，不得無，不得實，不得虛，一切無所得，即得般若波羅蜜。
　　最後結束全文，是名菩薩摩訶薩，學般若波羅蜜行檀那波羅蜜。
　　<經>【大王。菩薩摩訶薩學般若波羅蜜行尸羅波羅蜜。作是思惟。佛阿含教及
　　　毘尼中。說波羅提木叉。菩薩摩訶薩應學不見戒相。及我能持不著戒。
　　　不著見不著我。菩薩摩訶薩學般若波羅蜜。作是思惟。阿耨多羅三藐三
　　　菩提不止以持戒得。應當遍學菩薩戒行。戒性清涼寂靜不生。自性離故
　　　。菩薩摩訶薩學般若波羅蜜。作是思惟。云何持戒能斷煩惱。煩惱種貪
　　　恚愚癡。又各三品謂上中下。須知對治。貪欲重者修不淨觀。具足觀身
　　　三十六物。瞋恚多者修慈悲觀。多愚癡者修因緣觀。不見能觀及所觀法
　　　。無二無別自性離故。】</經>
　　大王！菩薩摩訶薩學般若波羅蜜，行尸羅波羅蜜。次言菩薩以清淨心，行淨戒
波羅蜜也。
　　佛阿含教，及毗尼中，說波羅提木叉。阿含譯為法歸，蓋阿含者，是萬善之淵
府，總持之林苑，故曰法歸。阿含有四，即增一阿含、長阿含、中阿含、雜阿含。
四種阿含，均以體裁立名。佛於阿含中，多明律儀義，多與比丘說戒。例如尊者迦
葉問阿難曰，云何增一阿含，能出生三十七道品之教？及諸法皆由此生？阿難
便說此偈「諸惡莫作，諸善奉行，自淨其意，是諸佛教。」諸惡莫作，諸善奉行，
自淨其意者，戒之本也。
　　毗尼者，譯曰善治，或曰滅，即戒律也。佛因事制戒，為防止身口惡法。戒是
所詮之行，律是能詮之教，善治身口，謂之毗尼。
　　波羅提木叉，亦是戒律，有最勝義，因為諸善之本，以戒為根故，波羅提木叉
，譯為別解脫，若人如戒修行，便於諸煩惱而得解脫。若守一戒，便得一戒之解脫
，若守一一戒，便於一一戒中，別別得其解脫，故名別解脫。不同於總解脫戒，總
解脫戒者有二。即定共戒與道共戒，若定力失則戒體全失，若道力退失則戒體亦失
，故名總解脫戒。
　　菩薩摩訶薩應學不見相，及我能持，不著戒，不著見，不著我。
　　不見戒相者，不取著於戒相也。如是不著戒相，菩薩應當學。何以故？以學般
若波羅蜜心清淨故。
　　菩薩復不取著我能持戒，亦不取著所持之戒相，如是不著見，不著我，則三輪
清淨矣。
　　菩薩摩訶薩學般若波羅蜜，作是思惟。
　　無上菩提，非止於持戒求得者也。固然戒是無上菩提本，然欲得無上菩提，應
當遍學菩薩戒行。例如欲得無上菩提，須遍學戒、定、慧。菩薩若得定，則此戒便
轉名定共戒。若不修定，則戒功德止於生人及欲界天。菩薩若得無漏智慧，則此戒
復轉名道共戒。若不修無漏慧，則戒功德不能出三界。故應當遍學菩薩戒行。戒性
清涼者，不墮三途也。戒性寂靜者，入色界得定道也。戒性不生者，不漏落於三界
，得無漏道也。自性離故，一切法畢竟淨也。
　　菩薩學般若波羅蜜，作是思惟，云何持戒能斷煩惱？煩惱略說有三種，曰貪恚
癡。一切煩惱，皆由貪恚癡起，故曰煩惱種是貪恚愚癡。貪恚癡又各有上中下品之
不同。
　　其對治方法，貪欲重者，修不淨觀，具足觀身三十六物。
　　不淨觀者，觀身不淨也。此有九想，想念純熟，心不分散，即能得定，自然貪
欲殄除。進而可致惑業消滅，道果成就。
　　九想者，一膨脹想。行人心想死屍，死後膨脹，異於本相也，可以抑止貪欲。
二青瘀想。假想屍體由膨脹，進而皮肉青瘀。三壞想。由青瘀想，復想屍身皮肉裂
壞破碎，五臟腐敗，臭穢流溢。四血塗想。復觀死屍遍身膿血流溢。五膿爛想。觀
死屍膿爛敗壞。六蟲噉想。復觀想鳥獸來噉，蛆虫交食。七散想。想死屍散壞。八
骨想。想血肉既盡，白骨狼藉。九燒想。想死屍被燒，同於灰土。以此九想，修不
淨觀，可抑止貪欲。佛在毗舍離故比丘修不淨觀，比丘均厭離自身。
　　具足觀身三十六物。三十六物者，身有三十六種不淨之物也。三十六物分為外
相、身器、內含。外相者，髮、毛、爪、齒、眵、淚、涎、唾、屎、溺、垢、汗。
身器者，皮、膚、血、肉、筋、脈、骨、髓、肪、膏、腦、膜。內含者，肝、膽、
腸、胃、脾、腎、心、肺、生藏、熟藏、赤痰、白痰。
　　瞋恚多者，修慈悲觀。愚癡多者修因緣觀。此是五停心觀法，經中未說後二觀
，界分別觀及數息觀。
　　不見能觀及所觀下，是言三輪清淨也。
　　<經>【菩薩摩訶薩學般若波羅蜜。復作是念。云何菩薩摩訶薩離不正思惟。菩
　　　薩摩訶薩不生是心。我行寂靜行離行空。諸餘沙門婆羅門在喧撓中不樂
　　　空行。見不二別知自性離即滅邪念。菩薩摩訶薩學般若波羅蜜。雖知諸
　　　法離而深畏罪業。如佛所說應持淨戒。修習功德乃至般若波羅蜜。少不
　　　善法不與共居。世尊所說。譬如毒藥多少皆害。菩薩摩訶薩學般若波羅
　　　蜜。常生怖畏信行相應。菩薩摩訶薩於空曠處獨行無侶。或有沙門婆羅
　　　門等。齎持金銀琉璃真珠瑪瑙虎珀珊瑚車白玉。以寄菩薩。不起貪著
　　　無有取心。作是思惟。世尊所說寧自割身取肉而食。於他之財不與弗取
　　　。菩薩摩訶薩學般若波羅蜜持戒堅固。若魔及魔眷屬以妙色形逼試菩薩
　　　。心不動搖作是思惟。世尊所說一切諸法如夢幻化。無二無別自性離故
　　　。菩薩摩訶薩學般若波羅蜜。雖懃持戒不求生人若作人王。不求生天若
　　　作天王。身離三失。無口四過。意免三愆。如此持戒不見我能持不見戒
　　　相。無二無別自性離故。是名菩薩摩訶薩學般若波羅蜜通達尸羅波羅蜜
　　　。】</經>
　　菩薩學般若波羅蜜，云何離不正思惟？
　　不正思惟者，著我思惟也，分別思惟也。例如謂我行寂靜，我行離三界，我行
空。如是思惟，皆為不正。再如生分別想謂，我行寂靜，我行離，我行空，而其餘
沙門婆羅門，皆在喧撓（鬧）中，不樂寂靜，不樂出離，不樂空行。如是思惟，即
是不正。
　　所以菩薩應見一切法不二不別，悉無自性，如是則可滅諸邪念，離不正思惟了
。
　　菩薩摩訶薩學般若波羅蜜，雖知諸法離，皆無自性，其性皆空。但深怖畏一切
罪業，而嚴持戒律。所謂諸法空者，是言若心不造作，則諸法本性自空也。所謂罪
性本空由心造，心若滅時罪亦亡也。如果口雖說空，而心生造作，便是口雖說空，
行在有中，終必因果不失也。所以菩薩畏因，於是嚴持戒律。
　　如佛所說，應嚴持淨戒，是諸惡莫作也。修習功德，是諸善奉行也。乃至修習
般若波羅蜜，是自淨其意也。
　　甚至少犯淨戒，少不善法，不與共居。不與共居者，不與破戒人同學，同利養
，同布薩說戒也。
　　世尊所說破失戒律，譬如毒藥，雖多雖少，皆有害也。
　　所以菩薩學般若波羅蜜，應該常生怖畏心，懷慎懼心。務使信心與行為相應。
若如實信於諸法空，便應心不生貪瞋癡。若心不造作，便得清淨。若心清淨，則一
切法清淨，是謂信行相應。
　　若菩薩於空曠處獨行無侶，是舉不與取戒為例也。獨行無侶，是言菩薩慎獨不
盜。縱然獨行無侶，無人知曉，菩薩仍不昧心犯盜也。菩薩受人以貴重寶物寄託，
不起貪取之心。應念世尊常說，寧自割身取肉而食，於他之財，不與弗取。言寧自
食身肉，不犯盜也。
　　菩薩學般若波羅蜜，持戒堅固，略舉不婬戒也。若魔及魔眷屬，以妙色形逼試
菩薩，而菩薩心尚不動搖，何況犯於身口？應知世間一切男女妙色形，皆魔及魔眷
屬所現也。修道人應堅持淨戒，莫為所動。否則不能堅持淨戒，被妙色形所動，則
法身慧命，被其所害矣。
　　應作是思惟，念世尊常說，一切諸法如夢，如幻如化，如水中月，如鏡中華，
如同陽焰，如山呼響。切莫執為實有，喪自心性。應知一切法無二無別，皆無自性
。
　　菩薩學般若波羅蜜，雖勤持淨戒，但不求生人間作人王，不求生天上作天王。
何以故？菩薩學般若波羅蜜，心清淨故。
　　菩薩持淨戒，身離殺盜婬三失。口無妄語惡口綺語兩舌四過。意無貪瞋癡三愆
。如是身口意三業清淨，於是不見我能持戒，不見所持戒相。知一切法無二無別，
悉無自性。若如此者，是名菩薩摩訶薩，學般若波羅蜜，通達尸羅波羅蜜。
　　<經>【大王。菩薩摩訶薩學般若波羅蜜行羼提波羅蜜。菩薩摩訶薩於其內心常
　　　能生忍。憂悲苦惱皆悉不隨。亦學外忍。若他打罵終不生瞋。亦學法忍
　　　。如世尊說甚深實性無人無法。不生寂靜即是涅槃。聞如此說心不驚怖
　　　。作是思惟。不學是法云何能得阿耨多羅三藐三菩提。】</經>
　　大王！菩薩摩訶薩學般若波羅蜜，行羼提波羅蜜。即是說，菩薩云何以清淨心
，行忍辱波羅蜜呢？菩薩行忍辱波羅蜜，須是三輪清淨。換句話說，菩薩行忍辱波
羅蜜，須是有般若智慧，若無般若智慧，若非三輪清淨，僅名忍辱，不名波羅蜜。
其餘諸度，皆復如是。
　　菩薩忍辱，有內有外。內忍者，於其內心常能生忍。憂悲苦惱皆悉不隨，於憂
悲苦惱諸境，內心皆不為其所動也。
　　亦學外忍，外者如打罵、刀杖，加害等外緣也。菩薩遭遇如是外緣，皆不為其
所動，是名外忍。
　　亦學法忍，云何法忍？菩薩如實知一切法空，一切法清淨，無我受辱，亦無能
辱我者。一切無二無別，自性皆離，是名法忍。
　　如世尊說，甚深實性，無人無法，不生寂靜，即是涅槃。
　　甚深實性，諸法以無性為性。故甚深實性者，無性也，空性也。以其空故，所
以其中無人亦無法。正如成唯識論言，於假說我法，人與法皆是假也。何以故？實
性無性故。如是無性，不生不滅，寂靜湛然，即是涅槃也。
　　菩薩聞如是甚深法，心不驚怖疑惑。反而作如是思惟，若不學是法，云何能得
無上菩提？
　　<經>【深觀三毒如是貪瞋於何處起。何因緣生何因緣滅。作是觀察不見有生及
　　　可生法。不見能滅及所滅法。如是忍心相續不斷。於六時中無有間隙。】</經>
　　菩薩於貪瞋癡三毒，作甚深之觀察，觀察其起處滅處。貪瞋癡以何因緣生，以
何因緣滅。我人須知，貪瞋癡三毒，本無有生，亦無有滅。何以故？因為三毒性本
空故，本虛妄有故，所以無生。若貪瞋癡本來實有，又何須借因緣而起？既然起屬
因緣，故知三毒自性實無。如果知三毒自性本無，便知諸法不生。法既不生，故無
有滅。
　　故曰作是觀察，便不見有生及可生法。有生者能生也，可生者所生也。無能生
所生，則一切法不生矣。諸法不生般若生，如是名學般若波羅蜜。
　　法既不生，則亦無滅，故曰不見能滅及所滅法。
　　如是忍心相續不斷，如是我、人，能、所俱寂，心能安忍相續不斷，於日夜二
六時中，無有間斷，便是學般若波羅蜜，行安忍波羅蜜也。
　　<經>【不擇境界。父母國王我則須忍。餘可以威即便加惡。菩薩行忍不為報恩
　　　。名利仁義慚恥怖畏。菩薩摩訶薩法應行忍。若人加害撾打罵辱心不傾
　　　動。菩薩摩訶薩若作國王王等。有貧賤人罵詈聇辱。不示威刑云我是王
　　　法應治剪。】</經>
　　菩薩行忍，不擇境界。決不作是念，我於父母國王應須忍。對於我可於彼加威
權威勢者，則便加惡。菩薩行忍，於尊卑境緣，無有選擇，平等遇之。菩薩以平等
心行忍，不為報父母國王恩而行忍。亦不為名利、仁義、慚恥、怖畏而行忍。菩薩
以清淨心，大悲心，平等心，愍眾生心，法爾如是自自然然行於忍也。
　　所以若有眾生，加害菩薩，撾打罵辱，菩薩之清淨心，大悲心，平等心，愍眾
生心，不為所動。
　　菩薩若作國王或王等，雖然自有威勢。但若遭受貪賤人罵詈恥辱，菩薩不以有
威勢故，施以刑罰。而云我是王，有權力對於罵辱我的人，加以懲治翦除。
　　<經>【即作是念。我於往昔諸世尊前發大誓願。一切眾生我皆濟拔。令得阿耨　　　多羅三藐三菩提。今若起瞋則違本誓。譬如良醫發如是誓。世間盲我
　　　悉治愈。若自失明豈療他疾。如是菩薩為除眾生無明黑闇。自起瞋恚安
　　　能救彼。不見我能忍不見可忍。無二無別自性離故。是名菩薩摩訶薩學
　　　般若波羅蜜通達羼提波羅蜜。】</經>
　　菩薩應作是念，我於往昔諸世尊前發大誓願，一切眾生我皆濟拔，令得無上菩
提。現在如果起瞋恨心，便違本誓。所以縱受恥辱，亦不起瞋。
　　譬如世間良醫，發誓要救盲之人，而自己卻失明，云何能療他疾呢？菩薩本
來發願要救一切瞋恚眾生，而自己卻先瞋恚，怎能救度他人呢？故曰菩薩為除眾生
無明黑暗，然自己卻起瞋恚，安能救度別人呢？
　　所以菩薩體證一切法空，不見有能忍之我，所忍之人，一切法無二無別，悉無
自性。是名菩薩學般若波羅蜜，行忍辱波羅蜜。
　　<經>【大王。菩薩摩訶薩學般若波羅蜜行毘梨耶波羅蜜。未滅令滅未度令度。
　　　未脫令脫未安令安未學令學。】</經>
　　菩薩學般若波羅蜜，行毗梨耶波羅蜜。毗梨耶者，精進也。未滅令滅，一切眾
生，未滅煩惱者令滅。未度生死者令度。未脫三界苦者，令得解脫。未得涅槃安樂
者，令得涅槃安樂。
　　未學令學之「學」字，應為「覺」字。未覺悟者，令覺悟也。由此可見，菩薩
修精進波羅蜜者，為度一切眾生也。
　　<經>【菩薩如是行精進時。有諸惡魔為作留難。謂菩薩言。善男子。莫修此法
　　　。空受勤苦。何以故。我往昔時曾修此法。未滅令滅未度令度。未脫令
　　　脫未安令安未學令學。空受勤苦都無實利。我從昔來多見菩薩。修學此
　　　行並皆退轉。汝可迴心以取聲聞辟支佛乘而自滅度。菩薩摩訶薩即便覺
　　　知告言。惡魔。汝復道去我心如金剛非汝能壞。汝若作障礙自得長夜苦
　　　魔即不現。】</經>
　　菩薩如是行精進時，有魔來作留難時，菩薩不為其所動也。迴心取聲聞辟支佛
乘，是退失大心也。
　　惡魔！汝復道去。即言惡魔！汝從原路退回罷！汝若作障礙者，自得長夜苦也
。於是魔便隱去不現。
　　<經>【若餘菩薩修五波羅蜜。未得般若波羅蜜者。菩薩摩訶薩如是精進。設百
　　　千劫亦能超過。況復聲聞辟支佛乘。菩薩摩訶薩行般若波羅蜜。成就佛
　　　法眾惡悉離。雖行精進不疾不遲而發大願。使我得身與世尊等。眉間白
　　　毫頂上肉髻。佛轉法輪我亦如是。譬如真金眾寶瑩飾則為嚴淨。菩薩精
　　　進亦復如是遠離垢穢。所謂嬾惰懈怠疲極。不自覺知不正思惟。離此垢
　　　穢即獲清淨智慧功德而共莊嚴。身不疲勞心無厭怠。障道惡法一切不善
　　　皆悉滅除。其有助道向涅槃法悉令增長。少惡不起何況其多。假使十方
　　　恒沙世界滿中大火如阿鼻獄。此世界外有一眾生可度脫者。菩薩摩訶薩
　　　能從中過況多眾生。可作是念。無上菩提不易可得。菩薩修行如救頭燃
　　　。百千萬劫如此重擔難可荷負。作是思惟。過現諸皆修此行。成阿耨多
　　　羅三藐三菩提。我亦如是正應修習。寧百千劫處地獄中使眾生度。終不
　　　棄捨速取涅槃。如是精進心不自高於他不下。不見我能行及所行法。無
　　　二無別自性離故。是名菩薩摩訶薩學般若波羅蜜通達毘梨耶波羅蜜。】</經>
　　若餘菩薩修五波羅蜜，未得般若波羅蜜者。菩薩摩訶薩如是精進，設百千劫，
亦能超過，況復聲聞辟支佛乘？
　　假使有菩薩修學布施持戒忍辱精進禪定等五波羅蜜，但是未得般若波羅蜜。此
餘諸菩薩，修行縱經百千劫，若菩薩摩訶薩學般若波羅蜜，行精進波羅蜜，亦能超
過之。更何況聲聞辟支佛乘呢？當然遠不及學般若而行精進的菩薩摩訶薩了。
　　菩薩摩訶薩行般若波羅蜜，成就佛法眾惡悉離。菩薩修行般若波羅蜜，能成就
清淨佛法，悉離一切眾惡。何以故？因菩薩心得清淨故。
　　菩薩雖行精進，由於心清淨故，所以不疾亦不遲。并且發如是大願，使我得身
與世尊等。佛具三身，法身報身化身。與世尊等者，是清淨妙法身也。清淨法身，
諸佛諸菩薩同等。
　　眉間白毫，頂上肉髻，是佛報身。佛之報身，相好圓滿也。
　　佛轉法輪，通於報化。佛以法身起報身，為大菩薩們轉清淨法輪。由報身起化
身，為一切眾生轉妙法輪。
　　佛具三身，使我得身亦復如是。此是菩薩發大誓願，求無上菩提也。如是方為
菩薩，起大精進。
　　譬如真金以下是以譬合法。譬如真金眾寶，必須瑩潔，方為莊嚴清淨。菩薩精
進亦復如是，遠離一切垢穢，智慧功德始能清淨莊嚴。何等垢穢？所謂懶惰、懈怠
、疲極、不自覺知、不正思惟。如是種種，皆為垢穢。如果離此垢穢，便能獲得清
淨智慧功德而共莊嚴。若能遠離垢穢，則能身不疲勞，心不厭怠。一切障道惡法，
及一切不善，皆悉滅除。相反地其有助道向涅槃法，皆令增長。少許惡法尚且不起
，何況多惡法呢？
　　假使十方恒沙世界滿中大火如阿鼻獄，此恒沙世界外，有一眾生可度脫者，菩
薩亦從火中通過，而度脫之。何況有多眾生可度脫呢。
　　可作是念，應為「不」作是念。菩薩不作是念，謂無上菩提實不易得。菩薩修
行，如救頭然。如救頭然者，甚為急迫也。如此經百千萬劫，承擔此救度眾生的重
擔，難可荷負也。此言菩薩發大誓願，絕不因難退失初心也。
　　菩薩當作如是思惟，過去現在諸佛，皆曾發大誓願，修此難行能行，而得成就
無上菩提。我今發大誓願，亦應如是修行。寧肯百千劫處地獄中，必令眾生得度。
終不如小乘人，棄捨眾生，自己速取涅槃。
　　如是精進，心不自高。不起貢高我慢也。於他不下，於他人不精進者，亦不卑
視下賤。不見我能行，及所行法，無二無別，自性離故，言三輪清淨也。是名菩薩
摩訶薩，學般若波羅蜜，行毗梨耶波羅蜜。
　　<經>【大王。菩薩摩訶薩學般若波羅蜜行禪波羅蜜深種善根。於大乘中世世生
　　　生多習妙行近善知識不生貧賤。常在婆羅門剎利大姓。正信三寶增長善
　　　法。因宿善根作如是念。眾生長夜流轉六道。苦輪不息皆由貪愛。菩薩
　　　摩訶薩起厭離心。知從虛妄分別而有。修多羅中方便種種說欲過患。如　　　槊如如刀如蛇如泡。臭穢不淨無常。云何智人貪著此法。】</經>
　　大王！菩薩摩訶薩，學般若波羅蜜，行禪波羅蜜。如果菩薩修行禪定，不以般
若功德，則僅名禪定，不名波羅蜜。如果學般若波羅蜜而修習禪定，始為禪定波羅
蜜也。
　　深種善根。善根有三，曰不貪不瞋不癡。貪瞋癡障乎禪定，使行人不得禪定，
更何況禪定波羅蜜！
　　貪瞋局於欲界，不得生色界。色界始得禪定，故得初禪即生色界一二三天。得
二禪生色界四五六天，得三禪生色界七八九天，得四禪則生色界其餘九天。
　　貪瞋雖離，生於色界，仍屬凡夫禪定。若不破愚癡闇冥，不得般若智慧，仍非
禪定波羅蜜。故菩薩修禪定波羅蜜，須深種善根，斷貪瞋癡。
　　菩薩深種善根，於大乘中，世世生生修習不染貪瞋癡之妙行，世世生生親近善
知識。以近善知識故，能令菩提增長。
　　不生貧賤之家，常在婆羅門剎利大姓之家。婆羅門族掌宗教，剎利族掌政權。
同時能正信佛法僧三寶，無有邪見。增長善法，遠離惡法。
　　菩薩宿植善根，於是起化他行，而作是念，眾生長夜流轉六道。其苦輪不息者
，皆由貪愛所致。
　　菩薩既知苦輪根本在於貪愛，於是於貪愛起厭離心。深知貪愛之起，從於虛妄
分別而有。
　　修多羅者，契經也，言教也。如此言教，可導眾生向覺路，化苦海為蓮池。修
多羅中，種種說貪欲之過患。說貪欲如槊如，槊者長矛也。讀如衝，短矛也。
如刀如蛇，是明貪欲是傷身之物。如泡者，猶如瘡癰也。臭穢不淨，無常敗壞。
　　云何智者貪著此法？云何有智慧者，貪著於欲法呢？
　　<經>【即剃鬚髮出家修道。未見令見未得令得未證令證。聞說受持若世諦第一
　　　義諦。如實修行如法觀察。所謂正見正分別正精進正語正業正命正念正
　　　定。遠離喧雜不求名聞。供養恭敬身心精進常無休息。思惟此心多行何
　　　境。若善若惡無記境界。若行善境則勤精進增長善根。三十七品以治諸
　　　惡不善之法。惡不善者貪恚愚癡。貪欲三品謂上中下。其上品者若聞。
　　　欲名遍身戰動。心踊歡悅不觀欲過厭離不生。無慚無愧。何謂無慚。經
　　　遊獨行恒思欲境心心相續。唯見妙好不知過患。若其父母及餘尊長呵彼
　　　所欲。於所尊前不覺起諍是名無慚。此人命終當生惡趣。中品欲者。若
　　　離境界不恒生心。下品欲者。但共言笑欲情即歇。瞋亦三品。上品瞋者
　　　憤恚若發心惛目亂。或造五逆若謗正法。及大重罪五逆之惡。於百分中
　　　不及其一中品瞋者。以瞋恚故而造諸惡即生悔心。下品瞋者。心無嫌恨
　　　。但口呵毀隨生悔過。癡亦如是。雖作是觀。知一切法如幻夢響乾闥婆
　　　城。虛妄不實顛倒故見。滅外境界內心寂靜。不見我能行及所行法。無
　　　二無別自性離故。是名菩薩摩訶薩學般若波羅蜜通達禪波羅蜜。】</經>
　　便剃除鬚髮，出家修道。未見於道，令見於道。未得於道，令得於道。未證於
道，令證於道。見道者，在於初果。大乘法中，在於初地。得者得其果也，證者證
其果也。聞說受持，聞佛言教，信受奉行也。
　　若世諦，第一義諦。聞佛所說世諦與第一義諦，均如實修行。如約十波羅蜜言
，布施持戒忍辱精進禪定方便願力智等，皆世諦攝。唯般若一度，第一義諦攝。以
如是故，秉般若慧行於諸度，諸度則名波羅蜜。亦名如實修行，如實觀察。云何如
實？一切法皆從畢竟空中建立，既然諸法悉從空建立，故無法不寂。諸法皆寂，是
一切法不二不別，是故曰如。畢竟空既然建立一切法，故知其不虛不妄，是名曰實
。又如者諸法不二不別也，實者實相也。故云諸法實相，則曰實，實相諸法則曰如
。實相諸法者，世諦也。諸法實相者，第一義諦也。
　　所謂正見正分別（亦曰正思惟）正精進正語正業正命正念正定，是八正道。出
家修道，即修此八正道。佛說八正道是沙門法，出家人不修八正道，不名沙門。出
家人修學八正道，遠離都市喧雜，遠離一切聲色。清淨自活，不求名聞利養。
　　供養恭敬，是於三寶供養恭敬。身心精進，是精進於諸波羅蜜，常無休息。
　　思惟觀察此心，多行何境界。是善，是惡，是無記境界？總須行於善境界，不
可墮於惡、無記境界。大智度論云，三昧者，善心一處住不動也。三昧即是定也。
心若行於善境界，則能增長善根，則能增長三十七道品之法。如是則能對治諸惡不
善之法。
　　惡不善法者，總說不外貪瞋愚癡。貪欲有三品，謂上中下。此處謂貪者，經意
重在呵責色貪也。
　　其上品貪者，若聞欲名，遍身戰動。所謂欲者，婬欲也。上品貪者，聞婬欲名
，則遍身顫動。心懷顫躍，大起歡悅。不及觀察婬欲的過患，更不生厭離之心。
　　無慚無愧，此人內不自羞，亦不羞於人。以下經中自釋無慚無愧。
　　何謂無慚？經遊獨行，尚且恒思欲境，何況入於憒鬧，處於二眾。
　　心心相續，是心與心所相續也。亦就是說欲心與欲境，相續不斷也。唯見男女
色之妙好，不知婬欲行之過患。如果父母尊長，呵責其所欲，彼不但不知自羞，反
而於尊長前，表現不敬，起於諍論。如是則是名無慚也。如是無慚之人，命終後當
生惡趣。惡趣者，三途惡報也。
　　中品欲者，若離境界，不恒生心。中品欲者不如上品，上品欲者，雖不對境，
婬心恒起。中品者欲火較弱，不對欲境欲心不生。
　　下品欲者，欲心更輕。只要男女共處言笑，欲情即便歇止。
　　其次談瞋。瞋亦三品，曰上中下。上品瞋者，憤恚若發，便心惛目亂，不能自
制。心惛者，不辨善惡是非也。目亂者，不認親疏遠近也。或造作五逆罪，或造毀
謗正法罪。或造更大之罪，重於五逆之罪惡。甚至五逆罪，百分尚不及其一。
　　中品瞋者，縱然一時不能剋制，以瞋恚故而造諸惡，但是事後即生悔心。
　　下品瞋者，心中無有嫌恨之意，只是口頭呵毀。但是事後即生悔過之心。
　　癡亦如是下，文取略說。雖作是觀者，雖然分別觀察一切法也。然而知一切法
，如幻，如夢，如山呼響，如乾闥婆城。乾闥婆城者，猶海市蜃屢也。悉皆虛妄不
實。皆由眾生顛倒故見也。如是知已，外滅境界相，內自寂靜其心，於是般若智慧
即便明朗。
　　乃至不見我能行，及所行法，無二無別自性離故。是名菩薩摩訶薩，學般若波
羅蜜，通達禪波羅蜜。
　　<經>【大王。菩薩摩訶薩學般若波羅蜜行般若波羅蜜。正智觀色受想行識。不
　　　見色生不見色集。不見色滅。受想行識亦復如是。何以故。自性皆空無
　　　有真實但虛名字。而行般若波羅蜜。化諸眾生終不為說無業果報。一切
　　　諸法如夢如幻。無我無人無眾生無壽者無養育。而說有業果報。菩薩摩
　　　訶薩如是修行般若波羅蜜。惡魔不能得便。何以故。近善知識成助菩提
　　　離世間法。於諸如來甚深正法歡喜讚歎。若天若魔沙門婆羅門。除佛正
　　　智無及菩薩。不見我能行及所行法。無二無別自性離故。是名菩薩摩訶
　　　薩學般若波羅蜜通達般若波羅蜜。】</經>
　　學般若波羅蜜，與行般若波羅蜜，有何不同？簡單說，學般若波羅蜜，是第一
義。行般若波羅蜜，是約世諦說。學般若波羅蜜，是約實智論，行般若波羅蜜，是
約方便智言。
　　菩薩摩訶薩，學般若波羅蜜，深入第一義諦。行般若波羅蜜時，方便有所施行
。以正智觀察一切諸法，知其無生無滅。何以故？以諸法空故，諸法自性離故，諸
法不可得故。
　　故大般若經云，菩薩摩訶薩，行般若波羅蜜多時，不見一切法生，不見一切法
滅，不住一切法，不見有法離於法界，不見法界離於諸法，不見諸法即是法界，不
見法界即是諸法。不見有法修行般若波羅蜜多，不見有法得佛授記，不見有法當得
無上正等菩提。不見有法莊嚴佛土，不見有法成熟有情。何以故？菩薩行般若波羅
蜜多時，不起我想，有情（眾生）想，命者想，生者想，養者想，士夫（人）想
。
　　總之菩薩行般若波羅蜜，知一切法悉入第一義，知一切法悉不可得。故不見諸
法生、滅、住、離、即、。菩薩智以無所得而為方便，成就諸智而行教化。如
大般若經云，若智以無所得而為方便，知五蘊等差別相轉，是為法智。若智以無所
得而為方便，知蘊界處及諸緣起，若總若別，是無常等，是為類智。
　　正智觀色受想行識。不見色生，不見色集，不見色滅。受想行識亦復如是。菩
薩行般若波羅蜜，不見五蘊生集滅。何以故？以五蘊皆空故。於空法中，不得謂生
，不得謂集，不得謂滅。故曰自性皆空，無有真實。一切諸法，但是虛假名字而已
。
　　而行般若波羅蜜，化諸眾生，終不為說無業果報。因第一義諦，說有世諦。故
世諦者，皆歸第一義諦。世諦法宛然，第一義諦法湛然。諸法宛然，不礙空性湛然
。空性湛然，不礙諸法宛然。換句話說，空性湛然，不礙業果宛然。業果宛然，不
礙空性湛然。如果偏執於空性，說無業果報，此人便墮斷滅空惡取空。
　　正因諸法性空故，業因始成業果報。如果法性不空，一切法皆是定有，於定有
中，業因勢將不能轉成業報矣。因為一切法皆有決定性故。故曰無有定法，是名無
上菩提。
　　同時正由業果宛然，始成諸法空性湛然。何以故？因為業果者，假眾因緣起故
。既由眾因緣起，故知業果無有自性，空寂湛然。
　　以如是故，菩薩發阿耨多羅三藐三菩提心，於法不說斷滅相。下文繼續解釋說
：
　　一切諸法如夢如幻，無我無人無眾生無壽者無養育，而說有業果報。
　　養育者，於五蘊法中，妄計我能養育他人，及妄計我從生已來，為父母養育。
如是計著，皆是不達五蘊皆空也。菩薩雖知一切法空，但是說有業果報。何以故？
因為諸法性空，正是因果不失也。
　　菩薩摩訶薩如是修行般若波羅蜜，惡魔不能得便。因為菩薩如是修行般若波羅
蜜，不著一切法，而能成就一切功德。雖成就一切功德，但離我人能所及法自性。
是故惡魔不能得便。
　　何以故？因為菩薩近善知識。大善知識者，即佛是也。因為菩薩成就助菩提法
，離於世間法。於諸如來甚深正法，歡喜讚歎。是故若天若魔若沙門婆羅門，除佛
無上正智以外，無能及者。所以諸魔，不能得便。
　　乃至不見有我能行般若波羅蜜，及所行之般若波羅蜜。一切無二無別，自性皆
離。是名菩薩摩訶薩，學般若波羅蜜，通達般若波羅蜜。
　　<經>【大王。菩薩摩訶薩學般若波羅蜜行優波憍舍羅波羅蜜。菩薩摩訶薩善巧
　　　迴向阿耨多羅三藐三菩提。若見華果日夜六時供養諸佛及菩薩眾。以此
　　　善根迴向菩提華樹果樹亦復如是。】</經>
　　大王！菩薩摩訶薩學般若波羅蜜，行優波憍舍羅波羅蜜。此是明以般若清淨心
，行方便波羅蜜也。
　　菩薩善巧迴向阿耨多羅三藐三菩提。菩薩度化眾生，不欲令眾生成阿羅漢或辟
支佛果。亦不欲令眾生止於菩薩位，欲令一切眾生悉皆成佛。故為逗機演教故，方
便善巧為眾生說三乘法。其目的實皆迴向於無上菩提也。此是總說，菩薩一切善根
福德，不為迴向聲聞緣覺乃至權乘，悉為迴向阿耨多羅三藐三菩提。云何迴向無上
菩提？菩薩迴向無上菩提者，欲度一切眾生皆成佛也。無上菩提者，佛也。佛者普
度九道眾生也。故菩薩迴向無上菩提者，欲度一切眾生也。若見華果以下，是分別
說。
　　若見華果，則日夜供養諸佛及菩薩眾。以此善根，迴向無上菩提。菩薩見有華
果，則用以供養諸佛及菩薩眾。供養菩薩眾者，表供養大乘也。以此善根福德，迴
向無上菩提，度一切眾生。
　　其華樹果樹，亦用以供養諸佛菩薩，所有善根亦復迴向無上菩提。
　　<經>【若聞如來修多羅中說甚深義。信樂受持為眾生說以此善根迴向菩提。若
　　　見如來塔廟形像香華供養。令諸眾生離破戒香獲得如來清淨戒香。掃灑
　　　塗地令諸眾生威儀齊整華蓋覆罩。令諸眾生皆離惱熱。入僧伽藍願諸眾
　　　生。悉入涅槃。若出伽藍願諸眾生出魔境界。開伽藍門作如是願。以出
　　　世智為諸眾生啟未開門。若見關閉。願為眾生關閉惡趣及以三有。坐時
　　　念言。願諸眾生坐菩提座。若右臥願諸眾生皆得涅槃。起時念言。願
　　　諸眾生起離諸惑。若洗腳足願諸眾生遠離塵垢。禮佛旋塔願諸眾生成天
　　　人師。若有外道邪見難化。即自念言。我為彼師必不肯信。且作同學或
　　　為弟子。雖處彼眾戒行多聞勝諸外道。因爾降伏尊重為師言必信受。毀
　　　其邪法為說涅槃。令入正教精修梵行。禪定三昧得諸神通。見多欲者化
　　　為女人第一端正。令彼愛著倏忽之頃示現無常。色變脹爛壞臭處。使
　　　其增惡起厭離心。即復本形為菩薩像而為說法。令發阿耨多羅三藐三菩
　　　提心成無上果。】</經>
　　若聞佛於經中所說甚深義，不但自己信樂受持。并且為眾生宣說，大轉法輪。
所得善根，迴向無上菩提，為度一切眾生。
　　若見如來塔廟，及諸佛形像，敬以香華供養。以香華等供養具，供養諸佛，可
令見者，於三寶起恭敬心，乃至發菩提心。所以以諸供具供養三寶，有大功德。以
供養三寶故，能令眾生離於破戒，獲得如來清淨戒香，如是供養，即是迴向菩提也
。
　　菩薩若於塔寺，掃灑塗地，思欲令眾生威儀齊整。菩薩若以華蓋覆罩佛像，不
令佛像遭受日曬雨淋。思欲令眾生，遠離惱熱。
　　菩薩入僧伽藍內，願諸眾生悉入涅槃安樂處。菩薩若出伽藍，願諸眾生出離魔
境。菩薩開伽藍門，願以出世間智，為諸眾生，啟未開之甘露門。菩薩若見關閉門
戶，願為眾生關閉地獄餓鬼畜生等三惡趣。乃至為眾生關閉欲界色界無色界之三有
，令眾生得出三界。菩薩坐時，思願眾生坐菩提座。臥時則願眾生皆得涅槃。起時
則願眾生，皆離無明恒沙見思諸惑。若洗腳時，願諸眾生遠離塵垢。西域人民，遠
行歸時，必先洗足去其塵垢，然後登床座也。禮佛繞塔時，願諸眾生成天人師。
　　若有外道難化，方便為其同學弟子，以戒行清淨，多聞智慧勝諸外道，令彼降
伏，以師尊己。因而信受己言，借以毀其邪法，為說涅槃。令入正教，修清淨梵行
，得禪定三昧，得諸神通。
　　菩薩見有多欲者，便化為端正女人，令彼愛著。然後示現無常，現諸不淨相，
色變、膨脹、爛壞、臭穢令彼起厭離心。（「增惡」應為「憎惡」）然後恢復
本形為菩薩像，為其說法而度化之。
　　<經>【見大乘人離善知識。學二乘道不得其果唐失大乘。觀彼根性即為說法入
　　　無上道。未發心者化令發心。已發心者教使堅固。見持戒人犯少輕罪。
　　　不解懺悔懈退憂愁不復修道。即為說法對治懺除令道勝進。菩薩摩訶薩
　　　少欲知足唯求法利。為眾生說供養。如來。成就六波羅蜜說法供養。是
　　　為檀波羅蜜行不違言。是尸波羅蜜若天若魔不能壞亂。是羼提波羅蜜心
　　　心相續不覺疲倦。是毘梨耶波羅蜜專心一念不緣異境。是禪波羅蜜說法
　　　供養不見我我所。是般若波羅蜜不見我能行及所行法。無二無別自性離
　　　故。是名菩薩摩訶薩學般若波羅蜜通達方便波羅蜜。】</經>
　　菩薩見有學大乘人，遠離善知識，退學二乘道。雖學二乘道，但不得其果。唐
者，空過也。唐失大乘，即空失大乘之法也。菩薩遇斯種人，便觀其根機性欲，而
為說法，令其入於無上正真之道。
　　未發心者，是未發無上菩提心者。未發無上菩提心者，教化令發大心。已發無
上菩提心者，教令堅固道心，莫令退轉。
　　見持戒人犯少輕罪。持戒人不犯重罪，小小輕罪皆通懺悔。而犯罪人，不知小
罪通於懺悔，竟至懈退道心，憂愁煩惱，不復修道。認為既已犯戒，修道亦復無益
也。菩薩見如是人，即為說法，令對治懺悔其過失。令於無上道，獲得勝進。
　　菩薩少欲知足，唯求法利。三乘賢聖，修八大人覺。即一少欲、二知足、三寂
靜、四正念、五正定、六精進、七正慧、八無戲論。菩薩修此八法，可得覺悟。求
法利者，善利無量無邊。可令今世，後世，乃至盡未來際，均得大利。以法利無量
故，菩薩為眾生說供養如來。供養如來者，供養佛寶也。成就六波羅蜜者，供養法
寶也。如是乃法供養，諸供養中，法供養最。如是則為檀波羅蜜也。
　　行不違言者，是所行如所言也。換句話說，行不違言者，戒行嚴淨也。故曰是
尸波羅蜜。
　　若天若魔不能壞亂。其心安忍不動，不被一切外境所壞，是羼提波羅蜜也。
　　心心相續，不覺疲倦。心心相續無有間斷，縱盡未來際，無有疲厭，是為毗梨
耶波羅蜜。
　　專心一念，不緣異境，此者禪定也。故曰是禪波羅蜜。
　　說法、供養，於一切功德，不見有我，及與我所，如此三輪清淨，是般若波羅
蜜。
　　不見我能行下，義如前釋，不再贅言。是名菩薩摩訶薩，學般若波羅蜜，通達
方便波羅蜜。由此可知，六度之行，無非方便波羅蜜也。
　　<經>【大王。菩薩摩訶薩學般若波羅蜜行尼坻波羅蜜。菩薩發願不為有樂出離
　　　三界求二乘道。作大願言。一切眾生眾生所攝皆入涅槃。然後我身乃成
　　　正覺。未發心者即令發心。已發心者令其修行。已修行者令得菩提。得
　　　菩提者請轉法輪。乃至分身舍利起塔供養。復作願言。若有世界諸佛成
　　　道悉無天魔。願自智慧發無上心不由外緣。又願我身常在世間。一切眾
　　　生悉令成就。願新發意諸菩薩等。若聞如來說甚深法心不驚怖。無邊佛
　　　道。無邊佛境。無邊大悲。願諸眾生皆悉通達。又願我身常生穢國不生
　　　淨土。何以故。譬如病人乃須醫藥無疾不須。不見我能行及所行法。無
　　　二無別自性離故。是名菩薩摩訶薩學般若波羅蜜通達願波羅蜜。】</經>
　　尼坻波羅蜜者，願波羅蜜也。故曰菩薩發誓願，不為樂於出離三界，不為樂於
求二乘道。菩薩為度一切眾生，故作大願言，度一切眾生皆成佛以後，然後我方成
正覺也。
　　菩薩復發大願言，一切眾生未發菩提心者，令發菩提心。已發菩提心者，令修
菩提行。修菩提行者，修六波羅蜜也。已修菩提行者，令得無上菩提。已得無上菩
提者，請其轉正法輪。乃至諸佛已入涅槃，則分布其舍利，起塔供養。由此可見菩
薩大願不可思議，菩薩度一切眾生，自發菩提心始，直至入涅槃，菩薩猶未願成佛
，尚在弟子位起塔供養舍利也。
　　復作願言。若有世界諸佛成道，悉無天魔。願佛事興起，諸魔殄滅也。
　　復作願言，願以自心智慧，發無上菩提心。不因貪著外緣而發菩提心。何謂由
外緣發菩提心？例如貪著離苦，貪著得樂，貪著出三界，貪著成佛，貪著涅槃。如
是皆為由外緣發菩提心。
　　又願我身常住世間，為度眾生，未願入正位也。只為度一切眾生，悉令解脫成
就。
　　又願新發菩提心諸菩薩，聞佛說甚深法，心不驚怖，皆能信解。至於無邊佛道
，無邊之佛境界，無邊之大悲心。願一切眾生，皆悉通達。若如是通達之眾生，即
是成佛也。
　　又願我身常生穢國，不生淨土。偉哉！菩薩！佛生穢土為度眾生也。有的佛生
於淨土，如阿彌陀佛，東方藥師佛，當來下生彌勒尊佛。有的佛願生穢土，如釋迦
牟尼佛。生淨土者，皆是報佛。因為諸佛清淨圓因，必感清淨報土。絕不會佛修清
淨因，反得穢土果報。生穢土者，皆是化佛。釋迦牟尼佛來生娑婆世界，化佛也。
去此西方四十二恒河沙世界，有世界名曰無勝，清淨如極樂世界。釋迦牟尼佛於中
成佛，是釋迦牟尼佛之報土也。菩薩為度眾生，願與眾生同受其苦，來生娑婆世界
。誠偉大哉！
　　何以故下，以譬喻說明，來生穢土的原因。譬如病人乃須醫藥，無病之人何須
醫藥？有苦眾生，方須佛拔濟，無苦眾生，須佛何為？
　　不見我能行，及所行法，無二無別，自性離故。是名菩薩摩訶薩，學般若波羅
蜜，通達願波羅蜜。
　　<經>【大王。菩薩摩訶薩學般若波羅蜜行婆羅波羅蜜。菩薩摩訶薩能伏天魔摧
　　　諸外道。具足功德智慧力故。一切佛法無不修行無不證見。以神通力用
　　　一毛髮。能閻浮提乃至四天下三千大千世界。乃至無量百千世界。能
　　　於空中取種種寶施諸眾生。十方無量無邊世界諸佛說法無不聞持。不見
　　　我能行及所行法。無二無別自性離故。是名菩薩摩訶薩學般若波羅蜜通
　　　達力波羅蜜。】</經>
　　婆羅波羅蜜者，力波羅蜜也。菩薩能降伏天魔摧諸外道，因為菩薩具足功德智
慧力故。菩薩歷劫修行，福慧兩足，所以能摧伏諸魔外道。此言菩薩有功德智慧力
。
　　菩薩於一切佛法無不修行，無不證無不見。故具大神通力。菩薩復具有神通力
，以神通力故，用一毛髮，能舉閻浮提。閻浮提亦曰瞻部洲，即吾人所居之處也。
乃至能舉無量百千世界。菩薩并能於空中取種種寶，施諸眾生。
　　菩薩有神通力，於十方無量世界諸佛，說法音聲，無不聞持。
　　雖然如此，菩薩不見有我能行，及所行法，無二無別，自性離故。是名菩薩
摩訶薩，學般若波羅蜜，通達力波羅蜜。
　　<經>【大王。菩薩摩訶薩學般若波羅蜜行闍那波羅蜜。菩薩摩訶薩觀五陰。生
　　　不見實生滅非實滅。作是思惟。此五陰空無我無人無眾生無壽者無養育
　　　。凡夫眾生虛妄著我。五陰非我陰中無我。我非五陰我中無陰。凡夫愚
　　　惑不如實知流轉生死如旋火輪。一切諸法自性本空無生無滅。緣合謂生
　　　緣散為滅。自性非無是故不生。自性非有是故無滅。菩薩摩訶薩一切境
　　　界無有一法不通達者。修行如是智波羅蜜。二乘外道不能掩蔽。以智觀
　　　察從初發心至入涅槃皆悉明了。能以一法知一切境。一切境界即是一法
　　　。何以故。如如一故。不見我能修及所修法。無二無別自性離故。是名
　　　菩薩摩訶薩行般若波羅蜜通達智波羅蜜。】</經>
　　闍那波羅蜜，譯為智波羅蜜。菩薩摩訶薩學般若波羅蜜，行智波羅蜜。觀色受
想行識五陰，生不見其實生，滅不見其實滅。何以故？五陰皆空故。
　　五陰亦曰五蘊，此色受想行識五法，能陰覆真如法性，故名為五陰。此五法為
眾緣所蘊聚，則曰五蘊。
　　心經曰五陰皆空，因為色受想行識，既是眾緣和合而有，故無自性，以無自性
，故知五法皆空。於空中不應有實法，受生受滅。菩薩如實知，故不見有法實生，
有法實滅。
　　作是思惟，此五陰空，故無我無人無眾生無壽者無養育。凡夫之人，執著五陰
成我、成人、成眾生。既然五陰皆空，故無我無人無眾生。一切法不出五陰，以五
陰故有法生，有法滅。今五陰空，故無有法生無有法滅，所以亦無壽者。既無壽者
，當知亦無養育。
　　凡夫眾生，虛妄著我，故說有我有人有眾生有壽命有養育也。此諸種種，不過
凡夫虛妄執著而已。
　　然而五陰非我，陰中無我。我非五陰，我中無陰。何故五陰非我，我非五陰？
因為五陰空故，我亦空故。空中無我無五陰，故五陰非我，我非五陰。以如是故，
不得謂五陰中有我，或我中有五陰。
　　若謂五陰即我，則不如道理。一者五陰者生滅法也，敗壞法也。若五陰即我，
應是五陰滅我亦滅。事實上五陰雖滅而我輪迴六道，是知我不滅。二者若我流轉無
窮實不滅者，亦應五陰不壞。若五陰不壞，則應常色常受常想常行常識。如是則與
事實不合。同時五陰若常，是無因果與罪福等報。是知五陰非我也，以二俱空故。
　　若謂陰中有我，則不如道理。一者若陰中有我，是說明五陰大，而我小。若陰
大於我，則應有陰為我，有陰非我。試問何陰非我呢？二者若謂陰中有我，而陰與
我為一，則應陰常我亦常，我常陰亦常。陰無常我亦無常，我無常陰亦無常。如果
二俱常，則壞世諦。如果二俱無常，則壞第一義諦。三者陰中有我而陰與我異，異
則不相屬。若不相屬，則不應言陰中有我。四者若謂陰中有我，而陰與我一常一無
常，是不合道理。因為常中不應有無常，無常中不應有常。如是應知陰中無我也，
以二俱空故。
　　若謂我即五陰，不如道理。一者我即五陰，五陰敗壞埋入土中，則我亦應埋入
土中，不應轉迴六道。二者我輪轉六道，五陰法亦應輪轉六道。故知我非五陰，以
二俱空故。
　　若謂我中有陰，不如道理。一者如果我中有陰，我大陰小，應是有的我為陰，
有的我非陰。二者若謂我中有陰，則是執我與陰俱有。如果執有，則二者一，二者
異，皆有過錯。所以我中無陰，以二俱空故。
　　凡夫不如實知，執一切法有。於是流轉生死六道，不得出離。不知我與五陰皆
空，猶如旋轉火把，看著似有一火輪，事實上只是迷惑執著而已。
　　一切諸法自性本空，無生無滅。何以諸法自性本空？以諸法緣生無性故。是故
一切諸法緣合謂生，生而無生。一切諸法緣散為滅，滅而非滅。何以故？因為一切
諸法自性本空故。
　　諸法自性非無，以非無故，勿須更生。諸法自性非有，以非有故，勿須更滅。
菩薩如是於有知無，乃知諸法實相也。於無知有，乃知實相諸法也。如是通達者，
乃能於空知無量，於無量知空。於無量知空，則得總相智。於空知無量，則得別相
智。故菩薩摩訶薩一切境界，無有一法而不通達也。
　　修行如是智波羅蜜，一切二乘外道不能掩蔽。菩薩修行智波羅蜜，超過二乘及
諸外道也。
　　於菩薩中，以智觀察，從初發菩提心的菩薩，直至成佛入涅槃，皆悉明了。何
故以智觀察的菩薩，有如此之功德？智波羅蜜的菩薩，位在十地。十地菩薩望佛曰
菩薩，望菩薩則名佛。故能於諸菩薩，從初發心，至成佛入涅槃，皆悉明了。
　　如是菩薩，能以一法知一切境，知一切境界即是一法。何以故？如如一故。如
如是指一切法言，因為一切法皆是因緣起。既是因緣所起，當知一切法性空。以性
空故，是知一切法不二不別。一切法不二不別，故曰如如。如如不二不別者，是說
明一切法一也。以是之故，說一切法如如一。
　　既然一切法如如一，所以以一法知一切法，於一切法知是一法。
　　不見我能修，及所修法，無二無別，自性離故。如是則名菩薩摩訶薩行般若波
羅蜜，通達智波羅蜜。
</檔>
