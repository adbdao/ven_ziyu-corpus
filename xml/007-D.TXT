<檔>
<篇>勝天王般若波羅蜜經邯鄲記</篇>
<節>勝天王般若波羅蜜經邯鄲記</節>
勝天王般若波羅蜜經邯鄲記卷二
　　　　<節>法界品第三</節>
　　<經>【爾時勝天王即從座起。偏袒右肩右膝著地。合掌向佛頭面作禮而白佛言
　　　。世尊。云何菩薩摩訶薩學般若波羅蜜通達甚深法界。爾時佛讚勝天王
　　　言。善哉大王。諦聽諦聽。善思念之。勝天王白佛言。世尊。唯然願聞
　　　。】</經>
　　勝天王復禮佛足，請問學般若波羅蜜，云何通達甚深法界。世尊聽許，師資緣
合，乃演妙法。
　　<經>【佛告勝天王言。大王。菩薩摩訶薩有般若故近善知識勤修精進。離諸障
　　　惑心得清淨恭敬尊重。樂習空行遠離諸見。修如實道能達法界。大王。
　　　菩薩摩訶薩有般若故近善知識。歡喜恭敬猶如佛想。以親近故不得懈怠
　　　。滅一切惡諸不善法生長善根。滅煩惱遠離障法。即得身口意業清淨
　　　。由清淨故即生敬重。以敬重心修習空行。修空行故遠離諸見。離諸見
　　　故修行正道。修正道故能見法界。】</經>
　　佛告勝天王言，大王！菩薩摩訶薩有般若故。有般若者，有清淨心，有無所住
心，有不取相心也。如是親近善知識，勤修精進，離諸障惑。障有三種，一煩惱障
，二業障，三報障。約十二因緣言，煩惱障是無明愛取也。業障者，行有也。報障
者，識名色六入觸受生老死也。惑即煩惱結使，此屬有漏法。天台宗根據佛經分惑
為三種，即見思惑、塵沙惑、無明惑。見思惑障乎覺道，塵沙惑障乎化道，無明惑
障乎中道。菩薩若有清淨心，無住心，不取相心親近善知識勤行精進，便能離如是
一切障惑。
　　心得清淨，恭敬尊重。心清淨便無貪瞋癡慢疑及諸邪見，於是對一切眾生，皆
悉恭敬尊重，遠離一切邪見。這樣修如實道，便能達於法界。如實道者，即真如道
也。實者真實也，真實者真諦也。如者俗諦也，俗諦現一切法，而一切法悉歸實相
。於實相中，一切法不二不異，不二不異，謂之如也。真諦為體，俗諦具相用。體
相用雖三而一，故真俗不二。約「俗真」言，則曰如實。約「真俗」言，即名真如
。菩薩修如實道，便能達於法界也。
　　云何謂法界？一切法相用各別，構成法界。一切法相用緣起如幻，故法界幻有
。約體而言，一切法原屬不二，不二則無界，故曰法界無界。一切法無界是真實，
故名一真法界。一真法界，隨緣而現，便成十法界。隨染緣便成六凡法界，隨淨緣
便成四聖法界。
　　大王！菩薩摩訶薩，有般若波羅蜜，以清淨心親近善知識，於善知識歡喜恭敬
，猶如佛想。以親近善知識故，於是遠離懈怠。能滅除一切惡、諸不善法。惡法者
如五欲五蓋。不善法者，如十不善法。
　　生長善根。善根者三善根也，即不貪不瞋不癡。不貪不瞋不癡，能生長一切善
法，故名三善根。如果起貪起瞋起癡，則能生長一切不善法，故名三不善根。
　　既滅煩惱遠離障法，即得身口意三業清淨。身清淨者，無殺盜婬（在家無邪婬
）。口清淨者，無口四過。意清淨，則無貪瞋癡。如是三業清淨，則得六根清淨。
若得六根清淨，則近佛道矣。
　　由清淨故，無十惡業故，即生敬重心。以敬重心，修習空行。修習空行者，不
著於有，不著於無，遠離二邊見，遵乎中道。故能遠離諸邪見，修行於正道。以修
正道故，能見法界。見法界者，知法界無界，以染淨緣起諸法界相也。若菩薩如是
如，便能行空不證，入染不染，而普度眾生了。
　　<經>【勝天王白佛。世尊。何等為法界。佛告勝天王言。大王。即是如實。世
　　　尊。云何如實。大王。即不變異。世尊。云何不異。大王。所謂如如。
　　　世尊。云何如如。大王。此可智知非言能說。何以故。過諸文字離語境
　　　界口境界故。無諸戲論無此無彼。離相無相遠離思量。過覺觀境無想無
　　　相。過二境界過諸凡夫。離凡境界過諸魔事。能離障惑非識所知。住無
　　　處所寂靜聖智。後無分別智慧境界。無我我所求不可得。無取無捨無染
　　　無穢清淨離垢。最勝第一性常不變。若佛出世及不出世性相常住。大王
　　　。是為法界。】</經>
　　勝天王問佛，何為法界？佛言，即是如實。
　　如實已如上釋，今再略言。緣起一切法相不二不別名如，一切法體性空寂名實
。畢竟空建立一切法，一切法不二不別名如，一切法悉歸畢竟空名實。緣起諸法現
有差別，而差別相如幻故無差別。如是無差別而差別名如，差別而無差別名實。煩
惱幻起非實，體性空寂，即是菩提。眾生於空寂中，妄生煩惱。如是於空寂起煩惱
名如，煩惱即是菩提名實。生死如幻本無生死，本無生死即本是涅槃也。眾生愚癡
，迷涅槃而入生死。若於涅槃性妄起生死名如，知生死即涅槃名實。
　　世尊！云何如實？大王！即不變異。不變異者，畢竟空也。一切法悉歸畢竟空
，故一切法悉不變異。
　　世尊！云何不異？大王！所謂如如。如如者不二不別也。云何不二不別？若法
有相，即有二有別。諸法空相，則不二不別。諸法空相者，即諸法實相也。故諸法
實相，即便如如。
　　世尊！云何如如？大王！此可智知，非言能說。諸法實相，不可得，不可執取
，言語道斷，心行處滅。故只可智知，不可言說。
　　何以故？過諸文字，離語境界口境界故。無諸戲論，戲論者，有言無實也。諸
法實相離言語道，凡夫不得實相，只知分別言語文字。不知言語文字悉皆是虛妄。
如如之法，不二不別，自性離故，所以無諸不實之戲論，無有彼此之分別。
　　離相無相者，實相也。言如如之法，唯是實相。遠離思量者，不可思議也。
　　覺觀是分別心，心粗分別曰覺，細分別曰觀。覺觀者，皆對境生心。故過覺觀
境，則內無能想之心，外無所想之境，緣觀俱寂，一心如如，故曰無想無相。
　　過二境界，過諸凡夫。二境界者，分別心也。取相分別，則為凡夫。如如之法
，超過分別境界，凡夫境界。
　　過諸魔事，魔事者，心有所住是魔事，取相分別是魔事，貪著涅槃不度眾生皆
是魔事。
　　能離障惑，非識所知。障惑者，如前所釋。識者取相了別，以分別心生解也。
如如者不取於相，故曰非識所知。
　　住無處所，寂靜聖智。如如之智，無有住著。無住之智，無有障礙，乃得聖智
通達。
　　後無分別，智慧境界。此言如如智者，乃無分別智慧境界也。後無分別智者，
即後得智也。
　　無我我所，求不可得。如如境界不二不別，故無我及與我所。如如境界，求之
不可得也。以不可得故，所以無取無捨，無染無穢，清淨離垢。
　　所以如如者，最勝第一，性常不變。無論佛出世與不出世，如如性相常住也。
最後佛說，大王！這便是法界了。
　　楞伽經說有五法，五法者，相、名、妄想、真智、如如。相名妄想三者，是凡
夫法。真智如如，是聖人法。若人離相離名，便不生妄想。如是便可得自覺聖智，
以聖智便入如如法界也。
　　<經>【菩薩摩訶薩行般若波羅蜜。修此法界百種苦行。令諸眾生皆悉通達。大
　　　王。是名般若波羅蜜如如實際。無分別相不可思議界真空。一切智一切
　　　種智不二界。】</經>
　　菩薩摩訶薩行般若波羅蜜，修此法界百種苦行，令諸眾生皆悉通達。菩薩行般
若波羅蜜，以清淨心知苦無生。以此無生法，令眾生通達。眾生若能通達一切法不
生，便能入一真法界了。
　　如如實際，如如者不二不別也，實際者無自性也。實際者又名本際、真如、法
界、畢竟空等等。此實際、本際、真如、法界、畢竟空等，悉無自性。以無自性故
，所以一切皆如。故如如即是實際，實際即是如如。
　　此如如實際，即是無分別相，離諸相故。不可思議界，言亡慮絕故。即是真空
，畢竟不可得故。一切智者，總相智也。一切種智，總別相智也。不二界，一真法
界也，無分別也。
　　<經>【爾時勝天王白佛言。世尊。云何能證至此法界。佛告勝天王言。大王。
　　　以出世般若波羅蜜證後無分別智至。】</經>
　　勝天王問佛，云何能證至此法界？佛言以出世般若波羅蜜後無分別智，可以證
至。
　　般若有二種，一世間般若，二出世間般若。世間般若，取著於相，出世間般若
，三輪清淨。
　　後無分別智者，後得智也。不二不異，無有自性者，是根本智。依如如而修，
即得後得智。後得智是成佛之智母，根本智是根本智母。
　　以般若波羅蜜，三輪清淨而修，體證不二不別，自性離法。久久薰習，智境相
應。證得後得智，如此則可至法界矣。
　　<經>【勝天王白佛言。世尊。證與至有何差別。佛告勝天王言。大王。以般若
　　　波羅蜜如實見名為證。以智通達名為至。】</經>
　　勝天王問佛，「證」與「至」有何分別？佛言以出世間般若波羅蜜，如實「見
」名為證。以後無分別智「通達」名為至。
　　<經>【勝天王白佛言。世尊。如佛所說聞思修慧通達般若波羅蜜。非是出世後
　　　無分別智。佛告勝天王言。不爾大王。何以故。般若波羅蜜甚深微妙聞
　　　慧淺不能得見第一義故思不能量。出世法故修不能行。大王。般若波
　　　羅蜜如是甚深。凡夫二乘所不能見。何以故。譬如生盲不見眾色。七日
　　　嬰兒不見日輪。尚不能見況復修行。大王。譬如夏熱有人西行在於曠野
　　　。復有一人從西往東。問前人言。我今熱渴何處有水清涼樹蔭。彼人答
　　　言。善男子。從此東行則有二路。一左一右當從右路。有清泉水及樹蔭
　　　涼。大王。於意云何。雖聞此名思惟往趣。能除熱渴得水味不。不也世
　　　尊。此人至彼入池洗浴飲水息樹。方離熱渴得知水味。佛言。如是如是
　　　。大王。不可以三慧通達真實般若波羅蜜。大王。所言曠野即是生死人
　　　謂眾生。熱名煩惱渴是貪愛。東來人者即是菩薩。其右路者薩婆若道。
　　　菩薩摩訶薩行般若波羅蜜。善知生死及出世路。清冷水者所謂般若波羅
　　　蜜。樹蔭涼者即是大悲。菩薩摩訶薩行二法故。遠離凡夫及二乘道。大
　　　王。如是甚深般若波羅蜜無形無相。種種巧說令諸眾生得入其中。】</經>
　　勝天王白佛言，如佛所說的聞慧思慧修慧，若以三慧通達般若波羅蜜，是否非
是出世間後無分別智呢？佛答言不爾大王！非是後無分別智。
　　何故聞思修三慧修般若波羅蜜，不得後無分別智呢？因為般若波羅蜜，不二不
別，自性離故。而聞思修三慧，皆是有二有別有自性，故不能修般若波羅蜜，後無
分別智也。
　　何以故？般若波羅蜜甚深微妙，聞慧淺，不能得見第一義故。第一義者，不
二不別，無自性也。聞慧有能有所有分別，故不能得見第一義。
　　思慧不能思量出世間法，所以亦不能修出世般若波羅蜜。出世般若波羅蜜者，
三輪清淨也。而思量心，皆以能所分別，故不得出世般若波羅蜜。
　　修不能行。出世般若波羅蜜，畢竟空不可得。非能修所修，能證所證，所以說
修不能行也。
　　大王！般若波羅蜜如是甚深，凡夫二乘所不能見。讚歎般若波羅蜜甚深微妙。
何以故下，舉喻說明。
　　生盲不見眾色。如人出生即盲，所以不見眾色。若人出生以後，以因緣故失明
，不能謂不見眾色。何以故？未盲以前，已見色故。
　　七日嬰兒不見日輪。譬如初生七天的小兒，目力未能及遠，所以不見日輪。
　　前舉生盲之譬，用喻凡夫。後舉七日嬰兒不見日輪，用喻小乘也。小乘人尚不
能見甚深微妙的般若，何況能修行呢？
　　大王！譬如夏熱，有人西行。此一譬喻，文淺易明，不作贅解。
　　曠野者，用譬生死。六道眾生，猶處生死曠野之中。人用譬眾生，處苦道之中
。熱用譬煩惱，眾生為諸煩惱所賊害。渴譬貪愛，眾生以貪愛落入生死也。東來人
用譬菩薩。所謂右路者，譬薩婆若道。薩婆若道者，佛道也。無上佛道，在因曰般
若，於果名薩婆若。是為出世之路也。清冷水者，譬般若波羅蜜。樹蔭涼者，譬菩
薩大悲。
　　菩薩行二法故，遠離凡夫及二乘道。菩薩行二法，用讚菩薩有大善巧方便也。
二法者，生死涅槃也。菩薩雖證涅槃，卻不住涅槃，入生死而度眾生。菩薩雖入生
死，卻又不住生死，以不失涅槃妙性故。如是謂菩薩行於二法。
　　菩薩入生死不住生死，故不同凡夫。證涅槃而不住涅槃，故不同於二乘之道。
　　大王！如是甚深般若波羅蜜下，世尊結歎。
　　般若波羅蜜，空寂清淨，無二不分別，所以無形無相。以第一義中，形相不可
得故。如此無相之法，本來言語道斷心行處滅。而菩薩為度眾生故，以方便善巧，
作種種巧說，令眾生悟入其中也。
　　<經>【大王。菩薩摩訶薩行般若波羅蜜。如實知力空。無畏空。不共法空。戒
　　　聚空　。定聚慧聚解脫聚解脫知見聚空。空空。第一義空。而空相不可
　　　得。不取空相不　起空見。不執空相不依止空。如是不取著故於空不墮
　　　。】</經>
　　如實知力空，無畏空，不共法空。此說佛之十力，四無畏，十八不共法也。
　　一切諸法，因緣所生，故其法必空。佛十力四無畏十八不共法，皆因緣生法，
故亦空也。
　　戒定慧解脫解脫知見，是五分法身。此五分法身皆因緣生，故曰「聚」。既是
因緣所生，故亦皆空。
　　空空。以真智照諸法緣生，故知其內空，外空，內外空，大空。如此會其四空
，謂之空智。而此空智，亦是緣生，故立空空。有空空者，是為真空。若無空空，
即是邪見空。龍樹菩薩言，若觀諸法畢竟空，取相心著，是為邪見。若觀空不著，
不生邪見，是為法忍。偈曰，諸法性常空，心亦不著空，如是法能忍，是佛道初相
。
　　第一義空。於第一義中，無有一法可得，故曰第一義空。
　　而空相不可得。若人取於空，是即著空相。若人取著於空相，是即著於有也。
所以不取空相，不起空見。若起空見，取於空相，然則是空，實即心所法矣。
　　既不取相起見，即不執著於空相。亦不以空為心所，而依止於空。這樣不取不
著，故於空不墮。
　　墮於空者，是為二乘。二乘墮空故，所以不入三界，不度眾生。
　　<經>【大王。菩薩摩訶薩行般若波羅蜜遠離諸相。不見內外相。離戲論相。離
　　　分別相。離求覓相。離貪著相。離境界相。離攀緣相。離能知所知相。】</經>
　　大王！菩薩摩訶薩行般若波羅蜜，遠離諸相。凡所有相，皆是虛妄。故離相者
實相也，實相者諸法空相也。
　　所謂於一切法，離內相、外相、內外相。離戲論相，戲論相者，不實之相也。
凡所有相皆是虛妄，若執此虛妄相，便是戲論相也。
　　離分別相，離我人能所也。離求覓相，畢竟空中，無能求所求也。離貪著、境
界、攀緣、能知所知相等，於無二無別法中，無如是等分別也。
　　<經>【勝天王白佛言。世尊。菩薩摩訶薩般若波羅蜜如是觀無相。諸佛世尊。
　　　復云何觀。佛告勝天王言。大王。諸佛境界不可思議。何以故。離境界
　　　故。一切眾生思量佛境。心則狂亂不知此彼。何以故。同虛空性不可思
　　　量求不可得離覺觀境。】</經>
　　勝天王問佛，若般若波羅蜜，如是觀無相者。那麼菩薩觀諸佛世尊，應如何觀
呢？
　　佛言，諸佛境界，不可思議。法界是諸佛境界，而法界不可思議，絕乎心思言
議。何以故？離一切境界，是佛境界。
　　一切眾生以思議心思量佛境界，心則狂亂。為甚麼呢？此人於虛空中，虛妄思
量於佛。以虛妄建立故，說是人心則狂亂。
　　不知彼此。此者我也，彼者佛也。佛者本空，我者虛妄不有，二者等同虛空。
佛、眾生、虛空，三無差別。若人於虛空中妄自建立眾生與佛，是不知彼此性空，
無二無別也。
　　何以故？佛與眾生同虛空性，不可思量，求之不可得，離覺觀分別心故。
　　<經>【菩薩摩訶薩行般若波羅蜜。尚不見有凡夫境界可得思量。況佛境界。】</經>
　　菩薩摩訶薩行般若波羅蜜，證入畢竟空。尚不見凡夫境界可得可思量，況復佛
境界可得可思量呢？
　　<經>【亦不依止一切諸願。雖行布施不著施報持戒忍辱精進定慧亦復如是一切
　　　功德乃至涅槃亦不依著。何以故。離我我所無二無別自性離故。】</經>
　　菩薩摩訶薩，行般若波羅蜜，亦不依止一切願求。例如雖行布施，而不願求於
福報。若人為求報而施，此人便是大貪著了。
　　其餘如持戒忍辱精進禪定智慧，亦是一樣。雖行諸度，而無所願求，悉為拔濟
一切眾生。一切功德，乃至涅槃，亦不依著，亦不願求。何以故？因為離我我所，
無二無別自性離故。
　　<經>【說是般若波羅蜜法門時。三千大千世界六種震動。須彌山王。目真鄰陀
　　　山。鐵圍山。大鐵圍山。寶山。黑山。大黑山。皆悉震動。無量百千億
　　　諸菩薩摩訶薩脫上分衣為佛敷座高如須彌。無量百千釋梵護世諸天王等
　　　。合掌恭敬散諸妙華曼陀羅華摩訶曼陀羅華。曼殊沙華摩訶曼殊沙華。
　　　白蓮華赤蓮華。紅蓮華青蓮華。耆闍崛山縱廣四十由旬。積華遍滿至于
　　　佛膝。無量天子作諸天樂不鼓自鳴。空中歎言。再佛興世再見轉法輪
　　　。善哉閻浮提一切眾生。勤修功德多種善根。得聞如是甚深般若波羅蜜
　　　。況復來世有能信者。如是眾生悉行諸佛如來境界。復有無量百千諸大
　　　龍王。即以神力普興大雲。降注香雨灑耆闍崛山及三千大千世界。諸聽
　　　法者唯覺香潤不見霑濡。無量龍女悉於佛前合掌讚歎。無量乾闥婆以妙
　　　音樂而供養佛。其夜叉眾散諸妙華。十方無量無邊國土諸佛世尊。皆放
　　　眉間白毫。光明。照此娑婆世界耆闍崛山。其三千大千世界幽暗之處。
　　　日月不照悉蒙光明。照世界已還至佛所。右遶三匝從佛頂入。無量百千
　　　婆羅門剎利居士長者。以塗香末香幡華幢蓋而供養佛。】</經>
　　佛說是般若波羅蜜時，三千大千世界，六種震動。六種震動者，大般若經云動
、涌、震、擊、吼、爆。前三種取形，後三種取聲。
　　須彌山王，譯妙高山，為一小世界之中心。其山最高，故曰山王。
　　目真鄰陀山，目真鄰陀者，龍王名也。龍王居住此山，故名目真鄰陀山。
　　鐵圍山，須彌山為中心，外有七山八海，最外一海，即大鹹水海。鐵圍山者，
圍繞大鹹水海。其山純鐵所成，故曰鐵圍山。如此構成一小世界。
　　大鐵圍山，圍繞大千世界者，名大鐵圍山。
　　寶山，言珍寶累積之山也，非是有一山名曰寶山也。
　　黑山大黑山等如是諸山，皆悉六種震動。
　　無量百千億諸菩薩摩訶薩，脫上分衣為佛敷座，高如須彌。
　　僧衣有三種，一僧伽黎，此衣於說法時著。二鬱多羅僧，華言上著衣，謂加於
安陀會之上也。此衣於入眾禮誦時著。三安陀會，華言中宿衣，謂於宿睡時，作務
時著。脫上分衣，應是脫鬱多羅僧也。
　　無量百千釋梵護世諸天王等，釋者帝釋天也，梵者色界天也，護世者四王天也
。諸天合掌恭敬，散華供養。
　　曼陀羅譯適意華，摩訶譯為大，即大曼陀羅華。曼殊沙譯赤團華，及大曼殊沙
華。如是散諸白赤紅青等諸蓮華。
　　耆闍崛山，即靈鷲山也。佛於靈鷲山演說是經，故諸天散華，於靈山縱廣四十
由旬內，積華至於佛膝。一由旬為四十里也。
　　無量天子作諸天樂，不鼓自鳴。自然出諸美妙音聲也。並且空中歎言，今再見
佛出興於世，再見佛轉法輪。此是極讚般若波羅蜜之殊勝也。並歎言，此皆閻浮提
眾生，勤修功德，多種善根，始能感佛說此甚深般若波羅蜜也。
　　況復來世有能信者。若當來世有能信此般若波羅蜜者，悉行諸佛如來境界。諸
佛如來境界者，即法界也。言此等眾生，即得入於法界也。
　　以下復有諸大龍王、龍女、乾闥婆、夜叉眾等，亦各各讚歎供養於佛。
　　十方諸佛，皆放眉間白毫光明，照此娑婆世界耆闍崛山。眉間白毫光，表中道
義也。諸佛皆放光照此娑婆世界耆闍崛山，表佛佛道同也。
　　其三千大千世界中，日月所照不到的幽暗之處，悉蒙諸佛毫光照燭也。
　　諸佛毫光照此娑婆世界已，還至釋迦牟尼佛所，右繞三匝從佛頂入。諸佛毫光
從釋迦牟尼佛頂入者，此表般若波羅蜜，一切即一也。前文釋迦牟尼佛說般若波羅
蜜，感十方諸佛放眉間光者，表一即一切也。總示般若波羅蜜，一即一切，一切即
一也。
　　無量百千婆羅門剎利居士長者等，亦皆恭敬供養於佛。
　　<經>【爾時眾中七十二億菩薩摩訶薩得無生法忍。無量百千萬億眾生得遠塵垢
　　　法眼淨。無量百千萬億眾生發阿耨多羅三藐三菩提心。】</經>
　　爾時眾中七十二億菩薩摩訶薩，得無生忍。若據仁王經，無生忍應在七八九地
。
　　無量百千萬億眾生，得遠塵垢法眼淨。法眼淨通大乘小乘，小乘人得法眼淨，
在初果見四諦法。大乘人得法眼淨，在初地見無生法。
　　無量百千萬億眾生，發無上菩提心，修菩薩行也。
　　<經>【爾時勝天王白佛言。世尊。般若波羅蜜離文字無語言。云何菩薩摩訶薩
　　　行般　若波羅蜜為眾生說法。佛告勝天王言。大王。菩薩摩訶薩行般若
　　　波羅蜜。如是說法為修習佛法故。而說佛法畢竟不可得。為成熟諸波羅
　　　蜜。而波羅蜜畢竟不可得。為清淨菩提而菩提畢竟不可得。為涅槃離欲
　　　滅而涅槃離欲滅畢竟不可得。為須陀洹斯陀含阿那含阿羅漢果。而須陀
　　　洹乃至阿羅漢畢竟不可得。為辟支佛而辟支佛畢竟不可得。為斷除我取
　　　而我及取畢竟不可得。菩薩摩訶薩如是行甚深般若波羅蜜。心不分別一
　　　切諸相。我能分別及所分別悉不可得。隨順般若波羅蜜不違生死。雖在
　　　生死不逆般若波羅蜜隨順法相。】</經>
　　爾時勝天王白佛言，世尊！般若波羅蜜，離文字無語言。那麼菩薩行般若波羅
蜜，云何為眾生說法呢？佛以一切法畢竟不可得回<答>答。</答>云何一切法畢竟不可得？因
為一切法無二無別無自性故。菩薩精進修行及為眾生說法，即以清淨心，無分別心
，不取相心，無住心，無所得心，精進於一切法不可得，一切法畢竟淨也。
　　故曰菩薩行般若波羅蜜，如是說法。修習佛法，而說佛法畢竟淨不可得。成熟
諸波羅蜜，而波羅蜜畢竟不可得。修行為清淨菩提，而菩提畢竟淨不可得。為求涅
槃離欲滅諸煩惱，而涅槃離欲滅諸煩惱，畢竟淨不可得。乃至須陀洹，斯陀含，阿
那含，阿羅漢，辟支佛，悉畢竟淨不可得。為斷除我取，而我及取畢竟淨不可得。
　　如是畢竟不可得，則一切法不二不別無有自性。以行於無自性故，則無一法生
，無一法滅，無一念起，無一念止。於是菩薩則入無生法忍矣。
　　菩薩如是行甚深般若波羅蜜，心不分別一切諸相，知一切諸相如幻悉不可得。
能分別之我，所分別之法，悉不可得。
　　隨順般若波羅蜜，而不違生死。因為菩薩知生死如幻不可得，故不違於生死也
。若菩薩違於生死，即墮小乘矣。小乘人不知生死本空，實無生死可違。以妄想故
，厭生死求涅槃。不知生死本空，即是涅槃也。
　　雖在生死不逆般若波羅蜜，隨順法相。菩薩雖處生死法相中，然不染生死。以
生死皆空即般若波羅蜜，故曰雖在生死不逆般若波羅蜜。
　　<經>【勝天王白佛言。世尊菩薩摩訶薩云何隨順法相不違世諦。佛告勝天王言
　　　。大王。菩薩摩訶薩隨順甚深般若波羅蜜。不遠離色受想行識。不遠離
　　　欲界色界無色界。不遠離法。而不著般若波羅蜜。不遠離道。何以故。
　　　具巧方便故。】</經>
　　勝天王白佛言，世尊！菩薩摩訶薩，云何隨順法相不違世諦？
　　云何隨順法相？若知諸法相如幻是假，便知諸法本空。若知諸法本空，便知一
切法性矣。所謂不壞諸法相，而達法性空也。
　　諸法相如幻，是為世諦。法性真空，是第一義諦。故見世諦究竟，則見第一義
諦。非是世諦外另有第一義諦也。
　　心經云色即空，空即色，色不異空，空不異色。色者法相也，空者法性也。色
者世諦也，空者第一義諦也。
　　故見色究竟，即知色即空，此之謂真空。見空究竟，即知空即色，此之謂妙有
。不壞妙有，而達真空，不離真空而現妙有。若壞真空，即壞妙有。若壞妙有，即
壞真空。若不壞妙有而達真空義者，是隨順法相也。
　　佛告勝天王言，菩薩摩訶薩，隨順甚深般若波羅蜜，此是隨順真空義也。不遠
離色受想行識，此是不違一切法相妙有也。菩薩隨順般若波羅蜜深達法性空寂，但
是不違不遠離色受想行識及欲界色界無色界，乃至不違諸法相。
　　而不著般若波羅蜜，不遠離道。不著般若波羅蜜者，菩薩行空不著空也。不遠
離道，道者畢竟空也。不遠離道者，雖不著空，然亦不違真空義也。所謂菩薩無性
能隨緣，隨緣不失性也。
　　何以故？具巧方便故。無性能隨緣，隨緣不失性，即是菩薩之善巧方便也。菩
薩以此善巧方便，故能隨順法相不違世諦。
　　<經>【勝天王白佛言。世尊。何者是菩薩摩訶薩善巧方便。佛告勝天王言。大
　　　王。所謂無量菩薩摩訶薩具慈悲喜捨不捨眾生常能利益。大王。菩薩摩
　　　訶薩行般若波羅蜜具無邊慈。無分別慈。法慈。不息慈。不惱慈。利益
　　　慈。平等慈。遍益慈。出世慈。成就如是等大慈。世尊。云何大悲。佛
　　　言。大王。菩薩摩訶薩行般若波羅蜜。眾生苦惱無歸依處。即為濟拔發
　　　菩提心勤求正法。自得已為眾生說其慳貪者教行布施。無戒破戒教令
　　　持戒。惡性之人教行忍辱。懶惰懈怠教令精進。散亂之人教行禪定。愚
　　　癡之人教行般若。為度眾生雖遭苦惱。終不捨離菩提之心。是名大悲。
　　　世尊。云何大喜。佛言。大王。菩薩摩訶薩行般若波羅蜜作是思惟。三
　　　界熾然我已出離故生歡喜。久相繫著生死之繩。我已割斷故生歡喜。種
　　　種覺觀及諸取相。於生死海我已得出故生歡喜。無始立我慢之幢。我
　　　今已摧故生歡喜。以金剛智壞煩惱山。永不復立故生歡喜。我自安隱又
　　　令他安。愚癡黑暗貪愛繫縛久寐世間。今始得覺故生歡喜。我今已離一
　　　切惡趣。又拔眾生令出惡道。眾生久於生死迷亂不知出道。我今濟拔開
　　　示正路。悉令得至薩婆若城故生歡喜。是名大喜。大王。菩薩摩訶薩行
　　　般若波羅蜜。眼所見色不著不離而起捨心。耳聲鼻香舌味身觸意法亦爾
　　　。大王。菩薩摩訶薩行般若波羅蜜成就如是四無量心。】</經>
　　勝天王白佛言，世尊！何者是菩薩摩訶薩善巧方便？勝天王問佛，菩薩以何方
式行善巧方便呢？
　　佛言，無量菩薩摩訶薩，具慈悲喜捨四無量心。以四無量心為善巧方便，不捨
一切眾生，利益一切眾生。
　　菩薩為利益一切眾生，發慈悲喜捨四無量心。故四無量心者，悉為利益一切眾
生也。下文即分別解說慈悲喜捨。
　　大王！菩薩摩訶薩，行般若波羅蜜，具無邊慈。
　　慈者愛念眾生，與眾生以樂也。眾生無邊，故慈心無邊。菩薩愛念眾生，無擇
善惡近疏，故曰無分別慈。法慈者，以法施眾生也。不息慈者，行慈濟度眾生，無
有休息也。不惱慈者，菩薩行慈時，對於瞋罵打害眾生，無有惱害心也。利益慈者
，菩薩行慈，唯思利益眾生也。平等慈、遍益慈，菩薩以平等心，普遍利益一切眾
生也。出世慈者，菩薩以出世法，解脫法，慈濟眾生也。
　　勝天王問，云何大悲？佛言，菩薩摩訶薩行般若波羅蜜，以清淨心，於苦惱無
歸依處之眾生，為作歸依，即為濟拔，令發菩提心，勤求正法。
　　悲者愍念眾生，拔眾生之苦也。菩薩以清淨心，拔濟眾生之苦。拔濟苦已，令
發菩提心，勤求正法。正法者，般若波羅蜜也。
　　既自得已。既已拔除其苦，令其發心勤求正法以後，便為其說六度教化。
　　於慳貪者，教令行於布施。於根本無戒，或是受戒後破戒者，教令持戒。於惡
性不能忍辱者，教令忍辱。於懶惰懈怠者，教令勤行精進。對於妄想多心散亂者，
教令修行禪定。對於愚癡無智慧者，教令修行般若智慧。
　　菩薩為度眾生，縱令遭遇到苦惱，終不捨離菩提之心。菩提心者，上求佛道下
化眾生也。如是之行，是名大悲也。
　　世尊！云何大喜？勝天王復問佛，云何為大喜？
　　喜者，菩薩不為自求，只為救度眾生，所以見眾生得樂，則心生歡喜也。
　　佛言，大王！菩薩摩訶薩行般若波羅蜜，作是思惟。菩薩思惟，自既得度已生
歡喜，亦應度人令眾生皆生歡喜也。
　　三界熾然，我已出離，故生歡喜。熾然者，用喻生死也。以火熾然無息的情形
，譬喻眾生於六道中，生死不斷無有休息也。如淨業障經云：「法離熾然，性無生
故。」眾生以無明故，妄見一切法生死熾然。然而一切法不二不別無自性故，所以
知一切法無生，離於熾然。此是「法離熾然，性無生故」之意。故三界熾然者，形
容三界火宅，生死無已也。菩薩自念，我已出離三界火宅，心生歡喜，亦應度眾生
，令生歡喜也。
　　久相繫著生死之繩，我已割斷，故生歡喜。菩薩自慶已離生死，亦欲慶人令眾
生悉離生死也。
　　種種覺觀，及諸取相，是言分別心也。眾生以種種之分別心，致墮入生死苦海
。然我今已出離生死苦海，故生歡喜。亦思令眾生離於覺觀取相，出生死海而得歡
喜也。
　　無始立我慢之幢。無始即虛妄意，言虛妄立我慢之幢也。何故我慢幢是
虛妄呢？因為一切法無我，而眾生自以為有我，故是虛妄。一切法無生，無生故無
始。而眾生虛妄執著有生有始，故生我慢。佛說無始，非指很久以前也，乃指虛妄
意也。我慢幢之「幢」，表示以我生慢，自高自大也。
　　眾生以我慢故，不得出離三界。菩薩自思，我今已摧我慢幢，故生歡喜。亦思
令眾生摧我慢幢，而生歡喜也。
　　以金剛智壞煩惱山。菩薩得金剛智，能破一切煩惱，不被一切煩惱所壞，故能
壞一切煩惱山，永不復立故生歡喜。亦思令眾生斷煩惱也。
　　我自安隱，又令他安。安隱者，涅槃也。菩薩思惟，我已得涅槃安樂，又能令
眾生得涅槃安樂。過去為愚癡黑暗貪愛所繫縛，久寐於世間。而今始得覺醒，又能
覺醒眾生，故生歡喜。
　　我今已離一切惡趣，又能救拔眾生出離惡趣，故生歡喜也。眾生久迷生死，不
得出離生死之道，我今令出，開示正路。令得至薩婆若城。薩婆若譯一切種智，佛
果也。令眾生皆至佛果，故生歡喜。如此是名大喜也。
　　以下解說「捨」。云何為菩薩行捨無量心？捨者無貪著也，捨者平等心也。菩
薩以平等心捨於怨親，平等視眾生也。菩薩行捨，不貪著內六根外六塵也。菩薩行
捨，不為自求。一切安樂，悉施眾生也。
　　大王！菩薩摩訶薩行般若波羅蜜，眼所見色，不著不離，而起捨心。眼根於色
塵，不貪著，亦不厭離。而起捨心者，捨於我見也。若起貪著，是不捨我見。若起
厭離，猶是不捨我見也。若捨我見，則眼之於色，便可不著不離了。
　　耳之於聲，鼻之於香，舌之於味，身之於觸，意之於法，亦復不著不離，而起
捨心。
　　大王！菩薩摩訶薩，行般若波羅蜜，成就如是四無量心。以此慈悲喜捨利益眾
生，是菩薩之善巧方便也。
　　<經>【爾時勝天王白佛言。世尊。云何菩薩摩訶薩行般若波羅蜜為度眾生示現
　　　諸相。佛告勝天王言大王。般若波羅蜜相不可得。菩薩摩訶薩相亦不可
　　　得。但方便力教化眾生。示現處胎乃至涅槃。何以故。諸天計常謂無墮
　　　落。菩薩摩訶薩行般若波羅蜜。以方便力破此執故示現處胎。因令彼天
　　　起無常念。世間最勝最高無等不著五欲。欲不能污尚有墮落。況復餘天
　　　。是故咸應勿復放逸。勤加精進一心修道。譬如見日尚有隱沒。則知螢
　　　火不得久住。】</經>
　　勝天王復問，云何菩薩摩訶薩，行般若波羅蜜，為度眾生而示現諸相？示現諸
相者，示現八相成道，度化眾生也。
　　佛告勝天王言，大王！般若波羅蜜相不可得，菩薩相亦不可得。言不可得者，
約第一義諦邊說也。但以方便力教化眾生，示現處胎乃至涅槃。如此示現，乃約世
諦邊說也。示現處胎乃至涅槃，乃是言菩薩下生人間，示現八相成道也。
　　何以故？諸天計常，謂無墮落。菩薩為破諸天計常之執，示現下生人間也。如
此示現，乃菩薩以方便力，破諸天之執也。以此因緣，令彼天起無常念也。
　　世間最勝、最高、無等，不著五欲，欲不能污，尚有墮落。言菩薩對於世間人
認為最勝、最高、無與匹等的五欲樂，尚不染著。世間之五欲樂，對於菩薩無有染
污的作用。像菩薩這般超脫，尚要墮入三界。況復其餘諸天呢？所以菩薩示現八相
成道者，為破諸天之常執。
　　是故咸應勿復放逸，勤加精進，一心修道。勸令諸天勿起放逸，不可以為永無
墮落也。
　　譬如見日尚有隱沒，則知螢火不得久住。菩薩巍巍猶如日月，尚有隱沒無常，
何況諸天與菩薩相較，猶如螢火之光，定知其不得久住也。
　　<經>【大王。復有放逸諸天貪著樂故不修正法。雖與菩薩同在天宮。不往禮拜
　　　不諮受法。而作是意。今且遊戲朋詣菩薩。各相謂言菩薩與我常共在此
　　　修行何晚。菩薩摩訶薩行般若波羅蜜。勤修精進如救頭然。破彼放逸示
　　　現墮落。】</經>
　　大王！復有放逸諸天，貪著樂故，不修正法。
　　欲界諸天，放逸於五欲之樂，不修正法。欲界第四兜率天，雖與菩薩同在天宮
，以放逸欲樂故，不往禮拜菩薩，不諮受佛法。
　　而作是意。彼天復作是思惟，吾等今且遊戲，朋（明）詣菩薩禮覲求法。彼天
放逸因循，耽於欲樂，不求正法也。
　　彼等諸天，各相謂言，菩薩與吾等，常共在此，我等修行，不患其晚也。菩薩
居兜率天內院，兜率天人作如是思惟也。
　　菩薩修般若波羅蜜，勤行精進，如救頭然，為破彼天之放逸，而示現墮落下生
人間也。
　　<經>【如是示現有二因緣。一令諸天離放逸故。二令眾生咸得見故。大王。世
　　　間復有下劣眾生。不堪見佛成無上道及轉法輪。菩薩摩訶薩為此眾生。
　　　是故示現　嬰兒童子後宮遊戲。菩薩若作餘像說法。後宮女人則不信樂
　　　。是故示現嬰兒童子。大王。有高行者常能離俗。菩薩摩訶薩。為化彼
　　　故示現出家。大王。復有天人作如是念。若以端坐受人天樂而得聖道。
　　　菩薩摩訶薩。為化此故示現苦行。亦為降伏諸外道故示現苦行。大王。
　　　復有天人長夜發願。菩薩摩訶薩行詣道場。我等諸天常獻供養。菩薩為
　　　化此眾生故示詣道場。一切人眾皆悉獲得菩提因緣。大王。復有天人作
　　　如是念。惡魔外道障礙正法。願得菩薩坐於道場。降伏惡魔及諸外道。
　　　正信之人悉令見法。菩薩摩訶薩成道已。三千大千世界於虛空中。種
　　　種音聲而讚歎曰。佛日出世螢火隱沒。此等天人悉發是言。願我來世皆
　　　得阿耨多羅三藐三菩提。如今菩薩摩訶薩。為是眾生現坐道場。大王。
　　　又有天人作如是言。願見大師成就一切智無師智自然智。不求出離根性
　　　純熟是深法器。為是眾生示現三轉十二種法輪。大王。復有天人樂聞涅
　　　槃。菩薩為化彼眾生故示現涅槃。大王。菩薩摩訶薩修行般若波羅蜜。
　　　能現如是種種之相。】</經>
　　如是示現，有二因緣，一令諸天離放逸故。二令眾生咸得見故。
　　菩薩示現八相成道，有二種因緣。一令諸天離於放逸，已如上述。二令眾生咸
得見故。眾生福薄，不得見佛不得聞法。菩薩憐愍彼等，示現八相，成就度生因緣
也。以下便略明現相之因緣。
　　所謂八相者，若據起信論，謂為一降兜率。二入胎。三住胎。四出胎。五出家
。六成道。七轉法輪。八入滅。天台家則謂為一降兜率。二入胎。三出胎。四出家
。五降魔。六成道。七轉法輪。八入滅。
　　大王！世間復有下劣眾生，不堪見佛成無上道，及轉法輪。菩薩為利此等眾生
，於是為之示現嬰兒童子等像，與彼等一同後宮遊戲，為其說法示教。若作餘相，
餘相即出家、成道、轉法輪等相也。菩薩若作餘相而行教化，後宮女人則不信樂也
。
　　大王！有高行者，常能離俗，菩薩摩訶薩為化彼故，示現出家。有的眾生，有
高行出世之願，樂於出家修習梵行。菩薩為此等眾生，便示現出家之相。
　　大王，復有天人作如是念，若以端坐受人天樂而得聖道。有的天人，不耐勞苦
，作是思惟，安逸端坐受人天之樂，亦可得佛聖道也。菩薩摩訶薩，為化此輩，所
以示現苦行。
　　大王！復有天人長夜發願，希望菩薩坐菩提道場，我等諸天，當常獻供養。菩
薩為化此等發願供養的天人，示現至道場也。如是能令一切人眾，都能見佛，都能
獲得菩提因緣。
　　大王！復有天人作如是念。惡魔外道障礙正法，願得菩薩，坐於道場，降伏惡
魔外道。菩薩為滿此等眾生之願，於是於菩提道場，降伏魔外。令正信之人，悉能
聞法而見法性。
　　菩薩摩訶薩，既降魔成道已，於是三千大千世界眾生，於虛空中，以種種音聲
讚歎於佛。何故有種種音聲？因為三千大千世界眾生非一，故有種種音聲讚歎於佛
。佛日者表佛智慧無上，餘人及天魔梵等智慧，較於佛日，猶如螢火之光。故咸謂
佛日出世，螢火之光可隱沒矣。此等諸天，咸發願言，願我來世，皆得無上菩提。
得無上菩提者，成佛也。如是等天與人，皆願得無上智成佛。菩薩為此等眾生，示
現坐道場。
　　大王！又有天人作如是言，願見大師成就一切智無師智自然智。不求出離根性
純熟是深法器。
　　一切智者，佛智也，亦名一切種智。不過佛之一切智與一切種智，謂其差別，
則是不二二。謂其總為佛智，則是二不二。二不二已如上說，若謂其不二二，一切
智則是佛的無分別智，一切種智則是佛的差別智。
　　無師智者，佛智獨悟，不從師得。佛之一切智，自然智，皆不從師得，故曰無
師智。
　　自然智者，佛智無有造作，如實知如實見一切法，故曰自然智。
　　願見大師者，願見世尊也。願見世尊，成就一切智無師智自然智，得阿耨多羅
三藐三菩提也。
　　不求出離，言是等眾生，希望值遇佛世，其根性亦復純熟，亦是深法器。深法
器係成佛之法器也。佛為一大事因緣出現於世，欲度一切眾生皆成佛，不欲度眾生
成聲聞緣覺。故深法器者，是可以成佛之法器也。
　　是等眾生，雖是深法器，根性亦復純熟。但為樂著故，不求出離三界火宅。
　　猶如法華經中長者諸子，貪著遊戲，不求出三界火宅也。菩薩為這等眾生，示
現三轉十二法輪也。三轉法輪者示轉勸轉證轉也。示轉者，此是苦，此是集，此是
滅，此是道。勸轉者，此是苦汝應知，此是集汝應斷，此是滅汝應證，此是道汝應
修。證轉者，此是苦我已知，此是集我已斷，此是滅我已證，此是道我已修。
　　大王！復有天人樂聞涅槃。何故樂聞涅槃？因為涅槃者，寂滅最樂也。菩薩為
化此等眾生，故示現涅槃。
　　最後佛告勝天王言，大王！菩薩摩訶薩行般若波羅蜜，為度眾生故，能示現如
是種種之相也。
　　<經>【大王。菩薩摩訶薩行般若波羅蜜不生難處。何以故。無福德人不聞般若
　　　波羅蜜名字故。又復常離一切惡業。佛所說戒悉不毀犯心無嫉。已於
　　　過去無數佛所。多種善根具足功德。智慧方便成就大願。心樂寂靜勤行
　　　精進。大王。菩薩摩訶薩。無有惡業牽墮地獄。性行十善故。菩薩摩訶
　　　薩。無有破戒牽墮畜生。性持戒故。菩薩摩訶薩。無有嫉不牽墮餓鬼
　　　。不生邪見家常值善知識。何以故。已於過去無數佛所深種善根。是故
　　　生處皆悉正見。】</經>
　　大王！菩薩摩訶薩，行般若波羅蜜不生難處。所謂難處者，不見佛不聞法也。
難處有八，皆是福薄或障重之人。一地獄，二畜生，三餓鬼，四北鬱單越，五長壽
天，六盲聾瘖啞，七世智辯聰，八佛前佛後。無福德人，不聞般若波羅蜜名字。菩
薩今行般若波羅蜜，福德深厚，故不生難處。
　　又復常離一切惡業。菩薩行般若波羅蜜，又復常離一切惡業也。菩薩於佛所說
之戒，皆不毀犯。心亦無有嫉害人之念。
　　菩薩已於過去諸佛所，多種善根，具足功德。多種善根者，遠離三毒也。功德
者，自覺為功，覺他為德。菩薩於過去諸佛所，已具足自覺覺他，自利利人之功德
。
　　智慧方便成就大願。智慧者，自覺自利也。方便者，覺他利人也。菩薩以智慧
方便，成就自度度人之願。菩薩心樂寂靜，勤行精進。心樂寂靜者，遠離五欲五蓋
十不善也。勤行精進於佛道也。
　　大王！菩薩摩訶薩，無有惡業牽墮地獄。因為菩薩性行十善，故無有惡業牽墮
地獄。
　　菩薩以持戒故，故無有惡業牽墮畜生。菩薩無有嫉慳貪，故不為惡業牽墮餓
鬼。此言菩薩不生於三途之難。
　　菩薩不生邪見之家，菩薩常得值遇善知識，何以故？因為已於過去無數佛所，
深種善根。所以菩薩不生難處，皆悉正見。此言菩薩不生世智辯聰之難。
　　此是分別說，菩薩行般若波羅蜜，不生於難處也。此皆行般若波羅蜜之福德所
致也。
　　<經>【菩薩受生諸根不缺成佛法器。何以故。於過去世供養諸佛聽聞正法禮敬
　　　大眾。是故根具相貌端圓成佛法器。】</經>
　　菩薩受生諸根不缺，成佛法器。諸根不缺者，於人天中受生也。地獄餓鬼畜生
，根不具足也。菩薩於人天中受生，復能諸根具足，相貌端嚴圓滿，為成佛之法器
也。此言菩薩不生盲聾瘖啞之難。
　　<經>【大王。菩薩不生邊地。鈍根愚癡不知善惡。語言義趣非佛法器。不識沙
　　　門婆羅門。何以故。菩薩受生必在中國。利根智慧言辭辯了。善知語義
　　　。是佛法器。善知沙門及婆羅門。何以故。菩薩摩訶薩。宿世智慧力故
　　　。】</經>
　　大王！菩薩不生邊地。邊地者，佛法邊地也。生於邊地眾生，不得見佛。菩薩
不生邊地，亦不生於鈍根愚癡不知善惡，亦不生不知語言義趣。不知語言義趣者，
謂不知語言道理意義也。菩薩為佛法器，故不生非佛法器。菩薩善知沙門及婆羅門
。沙門者，出家人也。婆羅門印度四姓之一，信奉梵天。
　　何以故？菩薩受生，必在中國。中國者，有佛之地也。此即言菩薩不生佛前佛
後也。同時菩薩利根智慧，言詞辯捷明了，善能辨知語義，是佛法器。亦能善知沙
門及婆羅門。因為菩薩宿世即具有智慧力故。
　　<經>【大王。菩薩不生長壽天。不見諸佛不利眾生故。菩薩所以生在欲界。示
　　　現出世利益眾生。何以故。善方便故。大王。菩薩不生空世界中。此處
　　　無佛不聞正法不供養僧。何以故。菩薩生處必具三寶宿願強故。菩薩若
　　　聞惡世界名即生厭離。修行寂靜心不懈怠。以一切善滅諸惡法。菩薩摩
　　　訶薩修行般若波羅蜜。以是因緣不生難處。】</經>
　　大王！菩薩不生長壽天。有云長壽天係無色界天，有云色界天亦謂長壽天。生
長壽天者，不見諸佛，亦復不能利益眾生，所以菩薩不生長壽天。菩薩生於欲界，
於欲界中，示現出世利益眾生。何以故？此係菩薩善巧方便故。
　　大王！菩薩不生空世界中。空世界者，無色界也。無色界者，離於色相，空無
邊，識無邊，無所有，非想非非想，故名空世界。
　　菩薩不生空世界中，因為空世界中，不見佛不聞法，不能供養僧。以菩薩宿願
強故，所以生處必逢三寶。
　　菩薩若聞惡世界名，即生厭離。菩薩修行寂靜，心無懈怠。菩薩修一切善法，
滅一切惡法。
　　大王！菩薩摩訶薩，修行般若波羅蜜，以如是等善根，福德等因緣，所以不生
於難處。此總示菩薩摩訶薩，不生難處之因緣。
　　<經>【大王。菩薩摩訶薩行般若波羅蜜乃至夢中尚不忘失菩提之心。況復覺時
　　　何以故。一切菩薩生於此心即是阿耨多羅三藐三菩提心。若無此心則無
　　　有佛。無佛無法無法無僧。由此心故得有三寶及以天人。】</經>
　　大王！菩薩摩訶薩行般若波羅蜜，乃至夢中尚不失菩提之心。菩提之心者，自
覺覺他，自利利人之心也。以發此菩提心故，名之為菩薩。所以菩薩夢中尚不失此
心，何況覺時？
　　何以故？菩薩生於此心，即是阿耨多三藐三菩提心。發阿耨多羅三藐三菩提心
者，即菩薩善根也。菩薩以此善根，方能上求下化。
　　若無此心則無佛。菩薩若不能發菩提心，便不能成佛。三世一切諸佛，皆從發
菩提心來。若無發菩提心為始，便決定無三世佛果也。故曰若無此心，則無有佛。
　　法以佛弘，佛不出世，無人弘法。故曰無佛則無法。法者佛之言教，學此言教
者，僧也。故曰無法則無有僧。所以由此菩提心故，得有三寶及以人天。
　　<經>【菩薩摩訶薩常離諂曲質直柔和。其心清淨不疑佛法。欲聽受者不祕深義
　　　。離法嫉遠三塗業。於初中後無有異相。行不違言護持大乘。見同學
　　　者則生恭敬。勸他修習讚歎大乘。於說法師常生佛想。近善知識遠離惡
　　　友。】</經>
　　菩薩摩訶薩常離諂曲。諂者諂媚，曲者不正直。為了籠絡他人，假作不正直的
儀態言語。如是諂曲，菩薩皆悉遠離。
　　菩薩心地質直柔和，其心清淨不染，於佛法生決定信。對於欲聽受佛法者，亦
不祕密佛法深義。視對方領受程度，儘情授予。
　　遠離以法嫉他人，及遠離三塗惡業。若總說之，便是菩薩無貪瞋癡也。
　　於初中後無有異相。初中後者，戒定慧也。因為菩薩初始持戒，由戒而生定，
由定而生慧，故曰初中後。異相者，變異也退墮也。菩薩修學戒定慧，無有變異退
墮的情形。
　　行不違言，護持大乘。菩薩言必能行，行如其言，無有虛誑妄語及諂曲之行也
。護持大乘者，即護持三乘。護持三乘者，即護持一切眾生。護持一切眾生者，即
護持正法。謢持正法者，可令佛種不斷，續佛慧命。可知護持大乘，功德無量也。
　　見同學者，則生恭敬。菩薩見同學修習大乘者，常存恭敬心。如此同學，皆未
來之佛，故不敢生輕慢心。同時亦勸別人修習讚歎大乘。
　　於說法之法師，常生佛想。對法師如對佛，不敢生於我慢。性喜近善知識，遠
離惡友。善知識者，修學讚歎大乘者也。其餘邪見外道，乃至二乘人，菩薩悉皆遠
離。
　　<經>【大王。菩薩摩訶薩。修般若波羅蜜。如是成就菩提之心。因由此心得宿
　　　命智。何以故。已曾供養無量諸佛。護持正法修清淨戒。遠離惡業障礙
　　　永無。心常歡喜心勤修學。心不散亂心智不失。何以故。大王。若菩薩
　　　摩訶薩。已曾供養無量諸佛則尊重正法。由重法故廣為人說。為護正法
　　　不惜身命。身口意業三種清淨。業清淨已得離障礙。離障礙故心常歡喜
　　　。心歡喜故則勤精進。心性正直念智具足。由念智故知過去生。一十百
　　　千乃至無數。大王。菩薩摩訶薩行般若波羅蜜。如是了知過去生處了
　　　宿命。近善知識由善知識。於諸佛所不失三事。謂見聞念常聽正法。供
　　　養僧寶無空過時。諸佛菩薩所恒恭敬禮拜尊重。行住坐臥不離多聞。】</經>
　　大王下總結前文，謂如是成就菩提之心也。由此心故，得宿命智。宿命智即宿
命通，此屬意通，故曰宿命智。因為菩薩已曾供養無量諸佛，已曾護持正法使佛種
不斷，已曾久修清淨戒，已久遠離惡業，永無一切障礙。障礙總說有二，即煩惱障
與所知障。別說則一切煩惱業報，障菩提涅槃者，皆是障礙。心常歡喜無有憂惱，
心勤修學無有懈怠。心不散亂具足禪定，心智不失智慧具足。
　　何以故？若菩薩摩訶薩，已曾供養無量諸佛，則必遠離邪見，尊重正法。由於
尊重正法，所以廣為人說。甚至為護持正法，不惜身命。
　　菩薩護持正法，則身口意三業清淨，無十惡業。三業清淨無惡業因緣，所以得
離障礙。離障礙無觸惱故，心常歡喜。心歡喜則能勤精進。於是心性正直，無有諂
曲。念智具足，念者憶念不失也。如是憶念不失，智慧具足，所以可以知過去生事
，一十百千乃至無數。
　　大王！菩薩摩訶薩，行般若波羅蜜，由於這種原因，了知過去生處。了知過去
世在於何處，今生由何處來此處。
　　既了宿命，近善知識。菩薩既已了達宿命，知道善惡因果，於是一心親近善知
識。
　　由近善知識的關係，於諸佛所，不失三事。所謂見、聞、念。見佛聞法，常念
三寶也。於是常聽聞正法，供養僧寶，無空過時。
　　諸佛菩薩所恒恭敬禮拜尊重。謂如是菩薩不失見佛聞法常念三寶故，於諸佛諸
大菩薩所，常行恭敬禮拜尊重。行住坐臥四威儀中，不離多聞也。多聞不應取相，
若不取相，多聞則為慧本。
　　<經>【大王。持淨戒者耳根常聞般若波羅蜜名字。恒勤修習助道之法。曾不遠
　　　離三解脫門。修四無量。常聞薩婆若名。大王。菩薩摩訶薩行般若波羅
　　　蜜。以是因緣近善知識。大王。菩薩摩訶薩行般若波羅蜜。乃至夢中不
　　　近惡友。何況覺時。何以故。菩薩摩訶薩。不與破戒人共住。邪見人。
　　　無威儀人。邪命人無義語人懶惰人。樂住生死人。背菩提人。樂俗務人
　　　。不與共住。大王。菩薩摩訶薩行如是法離惡知識。】</經>
　　戒為三乘初業，為無上菩提本，故特讚持戒。大王！持淨戒者，耳根常聞般若
波羅蜜名字。戒者離過絕非，以離過絕非故，能與般若波羅蜜相應，故耳根常聞般
若波羅蜜名字。
　　恒勤修習助道之法。助道之法者，三十七助道品也。即四念處，四正勤，四如
意足，五根，五力，七菩提分，八聖道分等助道之法。
　　曾不遠離三解脫門。三解脫門亦名三空，亦名三三昧。三解脫門，大乘小乘均
說。依大乘義章，大乘說三解脫門，通有漏無漏。有漏在十一地。十一地者，指三
界言。欲界一地，根本四禪，未來及中間禪，及四空處，共十一地。如約無漏，依
菩薩十地。這些菩薩持戒行般若波羅蜜，不遠離三解脫門也。
　　修四無量。即修慈悲喜捨四無量心也。
　　常聞薩婆若名。薩婆若又名一切種智，是佛智也。於因名般若，在果則名薩婆
若。
　　大王！菩薩摩訶薩，行般若波羅蜜，以持戒因緣，近善知識也。菩薩行般若波
羅蜜以持戒因緣，乃至夢中尚不近惡友，何況醒覺之時呢？
　　何以故？因為菩薩嚴持淨戒，不與破戒人共住。共住者，同一說戒，同一羯磨
也。若人犯四重八重，即便驅出，予不共住處分。
　　甚而言之，不但不與破戒人共住。乃至邪見人，略說為六十二種邪見。無威儀
人，於律中犯威儀戒之人也。邪命人，持戒人當住正命，離五種邪命。五邪命者，
一詐現異相，以惑世人而求利養。二自說功德，以求利養。三占相吉凶，以求利養
。四高聲現威以求利養。五稱說所得利養，用動人心，而求利養。
　　無義語人，綺語人也。言無實義，誑諸眾生。
　　懶惰人。懶惰有大過，故必須戒之。因為懶惰之人，必然難受教。難受教者，
必然不信佛法僧戒。不信之人，必然不學戒。不學戒者，必然違律儀。故菩薩不與
懶惰人共住也。
　　樂住生死人。不持戒人，便起貪瞋癡樂著五欲，而入生死。樂住生死之人，沉
迷五欲，不求出離也。
　　背菩提人。不求自度度人也。
　　樂俗務人，貪著世間俗務，不求出世法也。
　　菩薩於如是等人，皆不共住。大王！菩薩行如是法，遠離惡知識也。
　　<經>【大王。菩薩摩訶薩行般若波羅蜜。能得如來清淨之身。所謂平等身。清
　　　淨身。無盡身。善修得身。法身。不可覺知身。不思議身。寂靜身。虛
　　　空等身。智身。】</經>
　　大王！菩薩摩訶薩，行般若波羅蜜，能得如來清淨之身。如來清淨之身者，清
淨妙法身也。
　　經中說有十種身，即平等身、清淨身、無盡身、善修得身、法身、不可覺知身
、不思議身、寂靜身、虛空等身、智身。下文佛即解說十身。
　　<經>【勝天王白佛言。世尊。菩薩摩訶薩在何位中。能得如來十種之身。佛告
　　　勝天王言。菩薩初地得平等身。何以故。離諸邪曲通達法性見平等故。
　　　於第二地得清淨身。何以故。清淨戒故。住第三地得無盡身。何以故。
　　　離瞋恚故。第四地中得善修身。何以故。常勤精進修佛法故。住第五地
　　　則得法身。何以故。見諸諦理故。住第六地得離覺觀身。何以故。觀因
　　　緣理非覺觀所知故。住第七地得不思議身。何以故。具足方便故。於第
　　　八地得寂靜身。何以故。離一切戲論無煩惱故。住第九地得等虛空身。
　　　何以故。身相不可量遍一切處故。住第十地則得智身。何以故成就一切
　　　種智故。】</經>
　　勝天王問佛，菩薩於何位中，能得如來十種身？佛答言，初地得平等身。因為
初地離諸邪曲，初破無明見法性，修布施波羅蜜，通達法性見平等故。
　　二地得清淨身。因為二地菩薩修戒波羅蜜，持戒清淨故。
　　三地得無盡身。因為三地菩薩修忍辱波羅蜜，遠離瞋恚故。
　　四地菩薩得善修身。因為四地菩薩修精進波羅蜜，常勤精進修佛法故。
　　五地得法身。因為五地菩薩修禪波羅蜜，於定中見真俗二諦理故。
　　六地得離覺觀身。因為六地菩薩修智慧波羅蜜，觀因緣理本空，非是覺觀所能
知故。
　　七地得不思議身。因為七地菩薩修方便波羅蜜，具足方便，故不可思議。
　　八地得寂靜身。八地菩薩修願波羅蜜，離一切戲論，無煩惱故。
　　九地得等虛空身。因為九地菩薩修力波羅蜜，身相不可量遍一切處故。
　　十地得智身。十地菩薩修智波羅蜜，成就一切種智故。
　　<經>【勝天王白佛言。如來之身與菩薩身無差別乎。佛告勝天王言。身無差別
　　　但功德異。勝天王言。其義云何。大王。佛菩薩身無有差別。何以故。
　　　一切諸法同一性相。功德差別。世尊。云何功德而有差別。佛言大王。
　　　今當為王譬喻顯了。譬如寶珠若有裝飾或不裝飾其珠何異。佛與菩薩功
　　　德有差法身無別。何以故。如來功德一切圓滿。盡于十方遍眾生界。清
　　　淨離垢障礙永無。菩薩之身功德未滿有餘障故。譬如初月十五日。月虧
　　　盈有異月性無差。此等諸身皆悉堅固。猶如金剛不可破壞。何以故。三
　　　毒不破世法不染。惡趣人間苦不能逼。悉已遠離生老病死。能伏外道過
　　　魔境界。不向聲聞辟支佛乘。以是因緣不可破壞。】</經>
　　勝天王白佛言，如來身與菩薩身無差別嗎？如來具此十身，然初地亦具平等身
，乃至十地亦具智身。莫非如來身與菩薩身無有差別嗎？
　　佛言身無差別，但功德不同而已。佛與菩薩同一法性身，乃至一切諸法性相不
二，故身無差別也。
　　何故一切諸法同一性相？因為一切諸法悉無自性，故其性乃同。一切法相，皆
由緣現，以由緣現故，故知因緣現即是空也。以如是故，一切諸法同一性相也。一
切諸法同一性相者，同一法性身也。雖然法身皆同，但如來與菩薩功德有差別也。
　　勝天王問，云何功德差別？佛即以譬喻說明之。
　　譬如寶珠，若有裝飾或不裝飾，其珠何異？裝飾者，磨治也。譬如寶珠，經過
磨治，與未經磨治時，其珠是一，未有不同也。但未磨治時，其珠無光澤。經過磨
治後，其光晶瑩，故功德不同也。
　　佛與菩薩亦復如是。如來功德一切圓滿，盡十方遍法界，清淨離垢，障礙永無
。但菩薩雖與佛同一法身，但功德未滿，尚有餘障未除也。
　　再譬如初月十五日，月虧盈有異，但月性無差。初月者，初一日至十四日也。
此時月尚未圓，故曰虧。十五日月體已滿故曰盈。以初月喻菩薩，十五月喻佛也。
月之虧盈有異，但月性無差也。
　　佛讚十身言，此等諸身，皆悉堅固，猶如金剛，不可破壞。
　　何故不可破壞？以此十身者，即如來清淨法身也。法身非有非非有，非無非非
無，不可捉持，不可以見聞覺知而得，堅固如虛空，故不可破壞也。
　　所以此法身三毒不能破，世法不能染，惡趣人間之苦不能逼。法身者遠離生老
病死，能降伏外道超過魔境。因為法身，一切外道及魔，不能壞也。
　　不向聲聞辟支佛乘。聲聞辟支佛乘，不見佛性，不能續佛慧命也。大般涅槃經
云，聲聞乘不見佛性，以不見佛性故，得聲聞果。緣覺乘不見佛性，以不見佛性故
，得辟支佛果。故不向聲聞辟支佛乘也。
　　以如是因緣，此等諸身不可破壞也。
　　<經>【大王。菩薩摩訶薩行般若波羅蜜。善能將導一切世間天人阿修羅。譬如
　　　有人善為將導。若國王等長者居士意咸用之。菩薩亦爾。聲聞緣覺菩薩
　　　諸佛。咸同用為將導。又如善將導者。世間國王婆羅門長者居士咸共尊
　　　重。菩薩亦爾。天龍夜叉有學無學之所供養。又如曠野險難怖畏行疲倦
　　　。遇善將導能令安隱。菩薩亦爾。以方便力於彼生死煩惱賊難。將導眾
　　　生安隱得出。又如貧人依富長者方出險難。梵志尼乾及餘外道。於生死
　　　中依行般若波羅蜜菩薩。爾乃出離又如大富長者無量貲財為一切人之所
　　　受用。行般若波羅蜜菩薩亦復如是。於生死中六道眾生之所受用。又如
　　　大富長者欲過險難必要多伴。飲食資糧皆悉具足爾乃得過。菩薩亦爾。
　　　欲出世間以功德智慧。攝一切眾生度生死難至薩婆若。又如人遠行多齎
　　　寶物。為得利故。菩薩亦爾。從生死海至薩婆若。廣修功德智慧。為得
　　　一切智故。又如世人求財無厭。菩薩樂法亦無厭心。又如將導。四事勝
　　　他。所謂財富最勝。位高語用。菩薩亦爾。富功德位最勝法自在無異言
　　　。又如人善導至於大城。菩薩亦爾。善能將導至薩婆若城。】</經>
　　大王！菩薩摩訶薩行般若波羅蜜，善能將導一切世間，天人阿修羅。
　　天人阿修羅三善道也，菩薩將導之令向無上佛道。菩薩對於惡道眾生，先拔救
其脫離惡道，然後度化向於佛道。
　　譬如有人善為將導，若國王等，長者居士意咸用之。國土長者居士等，皆用為
導師也。例如商船出海，必需導師。若人善為將導，一切人樂用也。菩薩亦復如是
，若善將導者，聲聞緣覺菩薩佛，皆同用為將導也。佛用其為將導者，讚同其將導
一切眾生也。
　　又如善將導者，世間國王婆羅門長者居士咸共尊重。菩薩亦如此，若善將導眾
生，世間天龍夜叉，乃至初二三果之有學，四果的無學，皆所供養。
　　又如曠野，險難怖畏，行人疲倦，遇善將導。能令安隱。安隱者快樂也，善將
導能令行人安樂。菩薩亦如此，能於生死疲勞，煩惱賊難中，將導眾生，令安樂得
以出離。
　　又如貧人，依富長者，方出險難。貧人於窮苦艱難中，依靠富長者，方能出於
險難也。梵志尼乾及餘外道，譬猶貧人也。梵志者在家修道之婆羅門也。婆羅門七
歲以上在家學<問>問。</問>十五歲以上遊方學<問>問。</問>年滿四十在家學道，可娶妻生子，是名梵
志。五十歲入山修道。尼乾六大外道之一，譯曰離繫，修裸形塗灰等苦行。
　　是諸外道，於生死中，依於行般若波羅蜜菩薩，便得出離生死。
　　又如大富長者，無量貲財，為一切人之所受用。貲財者，財貨也。大富長者有
無量財貨，可供一切人之所受用。行般若波羅蜜菩薩，有無量法寶，生死六道眾生
皆得受用。
　　又如大富長者，欲過險難，必要多伴。飲食資糧皆悉具足爾乃得過。菩薩摩訶
薩，欲出離三界世間，以行般若波羅蜜功德智慧，攝一切眾生，度生死難，至薩婆
若城也。
　　又如人遠行，多齎寶物，為得利故。商人遠行，多齎寶物，以為資金，為得大
利故。菩薩行般若波羅蜜，從生死海至薩婆若岸，廣修功德智慧，為得佛一切智故
。
　　又如世人求財無厭，菩薩樂求於法，亦無厭也。
　　又如將導，四事勝他。四事者所謂財富也，智慧最勝也，地位崇高也，語用也
。語用者，說話人信服也。菩薩亦如此，有圓滿的功德，最殊勝的地位，於法而自
在。於法得自在者，轉法不被法所轉也。無異言者，所說真正決定，無有前後反覆
矛盾也。以是之故，菩薩所言，人皆信用。
　　又如人善導至於大城。大城喻安隱豐樂處也。菩薩能導眾生至薩婆若城。
　　<經>【大王。菩薩摩訶薩行般若波羅蜜。善知行路不可行路邪正安善。有水無
　　　水相貌曲直。出離之道皆悉通達。大王。菩薩摩訶薩知不倒路。凡所示
　　　道不違眾根。為大乘人示無上道。不說聲聞辟支佛路。為小乘人示聲聞
　　　道不說大乘。辟支佛根示緣覺路。不說薩婆若道。為著我見說無我道。
　　　著法眾生為說空道。著二邊者為說中道。為散亂者說奢摩他毘婆舍那不
　　　說散亂。戲論眾生示如如道不說言語。著生死者示涅槃道不說世間。為
　　　迷塗者而說正道。大王。是名菩薩知邪正路。】</經>
　　大王！菩薩摩訶薩行般若波羅蜜，善知行路，不可行路。行路即可行之路也，
可行之路者，安全正確也。不可行路，不安全不正確也。菩薩善知修行路，是邪路
是正路。菩薩知修行路是否安全，是否妥善。菩薩知修行路上有水阻隔，或無水阻
隔。
　　相貌曲直者，路途相貌，或是崎崛險阻，或是平坦之途。菩薩知出離生死之道
，皆悉通達也。
　　大王！菩薩摩訶薩，知不倒路。不倒路者，無有顛倒錯誤之路也。
　　菩薩凡所開示修行之道，不違眾生的根機。為大乘根機者，開示無上佛道，
不說聲聞緣覺的修行路，是說法應機也。為小乘根機者，開示聲聞道，不說大乘法
，因為小乘尚非法器故。為中乘辟支佛根機者，開示緣覺乘道，不說薩婆若。薩婆
若者，無上佛智也。
　　為著我見的眾生，說一切法無我。為著法執的眾生，說一切法空。
　　凡夫愚癡，於五陰執我，於是堅固於人我執。聲聞乘人，知五陰無我。但反執
五陰其法，故堅固於法我執。菩薩於人我執重者，則為說一切無我。於法我執重者
，則為說諸法皆空。如心經云，觀自在菩薩，行深般若波羅蜜多時，照見五陰皆空
。凡夫人我執重，故不出三界。二乘雖破人我執，但未捨法執。未見法性菩薩，雖
破法我執，但猶有二邊業也。
　　著二邊者，為說中道。二邊者，即生死與涅槃也。此是說未見法性菩薩，不住
生死，不住涅槃。既云不住，是有生死涅槃二邊也。破無明見法性之菩薩，如實知
於中道第一義中，無生死亦無涅槃。所謂生死涅槃者，只是眾生之邊見而已。此見
若破，便不見生死，亦不見涅槃也。故菩薩為著二邊者，為說中道義。中道者，無
所住也，不取於相也，畢竟空也，無分別也，畢竟清淨也，平等也，如如也，無所
有也，不可得也，法性也，諸法實相也，真如也。故中道之義，即離邊不住中。
　　為散亂者，說奢摩他，毗婆舍那，不說散亂。奢摩他者，止也。毗婆舍那者，
觀也。即止觀是也。止觀可對治散亂，故菩薩為其說奢摩他與毗婆舍那。
　　戲論眾生，示如如道，不說言語。法者離文字相言語相心緣相。故凡著於相（
文字相言語相心緣相）而求法者，悉皆虛妄不實。取相之論，無有實義，故曰戲論
。如如者，不二不別，無有分別也。佛說眾生分別諸法，唯是分別文字、言語、心
緣相也。故菩薩為樂戲論之眾生，說不二不別無自性之法也。不說言語者，是不取
相說法也。故金剛經有云，云何為人說法？不取於相，如如不動也。
　　於著生死者，為說涅槃道，不說世間。云何是著生死呢？貪著五欲樂，貪戀三
界生，皆著生死者。貪名圖利，貪著祿位，貪戀親緣，貪著五陰身心，皆是著生死
者。云何為涅槃？寂滅一切貪欲，名為涅槃。不說世間，世間者，計著紛爭也。
　　為迷途失正路者，而示以正道也。惟有佛道，是為正道也。大王！是名菩薩知
邪正路也。知邪正路者，即前文所言，善知行路，不可行路，邪正安善也。
</檔>
