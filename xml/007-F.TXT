<檔>
<篇>勝天王般若波羅蜜經邯鄲記</篇>
<節>勝天王般若波羅蜜經邯鄲記</節>
勝天王般若波羅蜜經邯鄲記卷三
　　　　<節>法性品第五</節>
　　<經>【爾時勝天王。即從坐起偏袒右肩右膝著地。合掌向佛頭面作禮。而白佛
　　　言。希有世尊。如來應供正遍知。快說微妙大神通力。諸佛如來因何得
　　　此。唯願世尊分別解說。佛告勝天王言。大王。諸佛如來所行甚深不可
　　　思議。得果亦爾。】</經>
　　爾時勝天王，再度具儀請法。
　　佛十號為如來應供正遍知明行足善逝世間解無上士調御丈夫天人師佛世尊。何
故此地只稱如來應供正遍知呢？因此三號，表佛三德，故經中往往偏稱此三號。如
來者表法身德，應供表解脫德，正遍知表般若德。
　　勝天王問佛，諸佛如來，因何得此微妙大神通力？佛告勝天王，諸佛如來所行
甚深微妙不可思議，故得此微妙大神通力，亦甚深不可思議。
　　<經>【勝天王白佛言。世尊。諸佛如來行何等法。名為甚深不可思議。佛告勝
　　　天王言。大王。諸佛如來法性因果不可思議。功德及法利益眾生亦復如
　　　是。勝天王白佛言。世尊。云何法性不可思議。佛言大王。在諸眾生陰
　　　界入中無始相續。所不能染法性體淨。一切心識不能緣起。諸餘覺觀不
　　　能分別。邪念思惟亦不能緣。法離邪念無明不起。是故不從十二緣生。
　　　名為無相。則非作法。無生無滅無邊無盡自相常住。】</經>
　　勝天王問佛，修行何法，名為甚深不可思議？佛言諸佛如來，法性因果不可思
議，功德及法利益眾生，亦不可思議。
　　法性者諸法實相也，實相無相，故法性空寂。因果者實相諸法也。諸法本末因
果，緣起相宛然而現。
　　相雖萬現，而當下性歸空寂。性雖空寂，而當下萬相宛然。正因為性空寂始能
隨緣萬現，假使其性不空，不空必有定性，若有定性，必不能隨緣萬現矣。正因為
隨緣現相，方成其性空寂。假使不能隨緣而現，其法必有自性。若法有自性，便非
空寂矣。故知性空即是緣起，緣起即是性空。智者知性空即知緣起，見緣起即見性
空，此所謂畢竟空建立一切法，一切法皆歸畢竟空也。
　　愚癡凡夫聞性空則執無，見緣起則執有。不知諸法性相不二，相由性成，則全
相即空。性由相現，則全性即有。諸法離「有」，諸法離「無」，諸法離「亦有亦
無」，諸法離「非有非無」。如是離四句絕百非是諸法性相，有佛無佛，諸性相常
住。
　　雖云常住，而諸法性相不可得。而此「不可得」亦不可得，則宛然性相常住。
如此性相，離四絕百，不可思議。唯佛與佛乃能究極，故曰諸佛如來法性因果不可
思議，功德及法利益眾生亦不可思議。
　　諸佛修如是法，得無量功德。然修因不可得，故功德亦不可得，菩薩以修證此
不可得，蒙佛授記。金剛經云如來於然燈佛所，無有法得阿耨多羅三藐三菩提，故
然燈佛與我授記，汝於來世當得作佛，號釋迦牟尼。故菩薩證無所得，始蒙佛授記
也。以無所得故，所以諸佛功德不可思議。
　　法利益眾生，不同財利益眾生。財利益有盡，法利益眾生功德無盡，故曰亦復
如是。
　　勝天王白佛言，云何法性不可思議？佛言在諸眾生陰界入中，無始相續，所不
能染。
　　陰是五陰，界是十八界，入是十二入。法性在眾生陰界入中，無始時來相續不
斷，然不為陰界入所染。
　　何故陰界入所不能染？因為法性空故，陰界入如幻故，所以無能染所染。
　　法性體淨，一切心識不能緣起。心為體，了了分別曰識。法性本來清淨，無住
、無相、無分別、不可得，故一切心識不能緣起。緣起者如幻非為實有，故萬相幻
起，不染法性。法性無性，以無性故，可為一切法作性。一切法性即是無性，故曰
緣起性空，以如是故，心識緣起，不礙法性常寂。是為法性體淨，一切心識不能緣
起也。
　　諸餘覺觀，不能分別。覺觀是分別心，法性常寂，故諸餘覺觀不能分別。
　　邪念思惟亦不能緣。法性恒淨不染，故邪念思惟不能緣。
　　法離邪念，無明不起。法性常空，離諸邪念。法性常寂，一切法不生，故無無
明生，亦無無明滅。謂為無明者，妄心而已。是故不從十二緣生，十二緣生即十二
因緣也。無明生行，行生識，識生名色，名色生六入，六入生觸，觸生受，受生愛
，愛生取，取生有，有生生，生生老死，故名十二緣生。無明虛妄，法性無性，故
不從十二緣生。
　　法性名為無相，體性空故。非是作法，體不生故。所以法性無生無滅，無邊無
盡，自相常住。
　　<經>【大王。菩薩摩訶薩行般若波羅蜜。能知法性清淨。如是無染無著遠離垢
　　　穢。從諸煩惱超得解脫。此性即是諸佛法本。功德智慧因之而生。體性
　　　明淨不可思量。大王。我今喻說汝善諦聽。王言世尊。唯然願聞。佛告
　　　勝天王言。譬如無價如意寶珠。裝飾瑩治皎潔可愛。體圓極淨無有垢濁
　　　。墮在淤泥已經多時有人撿得取而守護不令墮落。法性亦爾。雖在煩惱
　　　不為所染後復顯現。大王。諸佛如來悉知眾生自性清淨。客塵煩惱之所
　　　覆蔽不入自性。是故菩薩摩訶薩行般若波羅蜜。應作是念。我當勇猛勤
　　　修精進。為諸眾生說是甚深般若波羅蜜除其煩惱。一切眾生皆有性淨。
　　　是故於彼勿生下劣應當尊重。彼即我師如法恭敬。菩薩摩訶薩。作如是
　　　心即生般若闍那大悲。】</經>
　　大王！菩薩摩訶薩行般若波羅蜜，能知法性清淨以法性清淨故，所以無染
無著，不染著於垢穢，不染著於煩惱，從諸煩惱中，超得解脫。
　　此清淨性，即是諸佛法本，佛法由之而生。諸佛功德智慧，亦因之而生。諸佛
功德者，利他德也。諸佛智慧者自利德也。諸佛自利利他，皆由清淨心而生。此清
淨法性，體性明淨，不可思量。
　　大王！我今喻說，汝善諦聽。以下佛舉譬喻，看文自明，不再贅述。
　　法性亦爾，雖在煩惱，不為所染，後復顯現。法性清淨，雖被煩惱所纏，其淨
性不失。若有人勤修般若波羅蜜，滅除煩惱，其淨性便復顯現。
　　大王！諸佛如來，悉知眾生自性清淨。
　　眾生自性本來清淨，但被客塵煩惱所覆，以至不見自性。是故菩薩修般若波羅
蜜，應勇猛精進，自除煩惱。亦為眾生說是般若波羅蜜，令其除煩惱。
　　一切眾生，皆具清淨自性，皆當成佛。是故菩薩於一切眾生，不生下劣之想。
應當尊重，如尊重佛。常念彼即我師，應當如法恭敬尊重。
　　菩薩摩訶薩，作如是心，知一切眾生皆有淨性，恭敬尊重一切眾生。即生般若
闍那大悲。
　　<經>【大王。菩薩摩訶薩。如是行般若波羅蜜。能入阿鞞跋致地。】</經>
　　阿鞞跋致譯為不退轉。有三種不退，一位不退，二行不退，三念不退。若依彌
陀要解，位不退，入聖流不墮凡地。行不退，恒度生不墮二乘地。念不退，心心流
入薩婆若海。
　　入聖流不墮凡地，是藏教初果，通教見地，別教七住，圓教初信。恒度生不墮
二乘地，即是發菩提心之菩薩。彌陀要解判在通教菩薩位，別教十行，圓教十信。
簡別藏教，以其為小乘故。心心流入薩婆若海，在因曰般若，在果曰薩婆若。故薩
婆若者，分證佛果也。心心者，即心心所自然分證佛果也。彌陀要解判在別教初地
，圓教初住。藏教通教，機劣無分。別教菩薩，破十一品無明證妙覺。圓教菩薩，
破四十一品無明證妙覺。
　　今經云菩薩摩訶薩，如是行般若波羅蜜，能入阿鞞跋致地，應是念不退也。
　　<經>【大王。菩薩摩訶薩行般若波羅蜜復作是念。此諸煩惱無力無能。自體虛
　　　妄與淨相違。何以故。背薩婆若故。清淨法性為諸法本。自性無本虛妄
　　　煩惱皆從邪念顛倒而生。大王。譬如四大依虛空立空更無依。煩惱亦爾
　　　。依此法性法性無依。】</經>
　　大王！菩薩摩訶薩行般若波羅蜜，復作是念，此諸煩惱無力無能，自體虛妄，
與淨相違。
　　煩惱皆虛妄，無有自性，曰自體虛妄。以無自性故，煩惱力與能皆緣起妄現，
故曰無力無能。與淨相違，淨者廓然大淨而無念。煩惱體即妄念，故與淨相違。
　　何以故？背薩婆若。般若是清淨因，薩婆若是清淨果。煩惱與清淨相違，故曰
背薩婆若。
　　清淨的法性，能生諸法，為諸法之本。諸煩惱從虛妄而起，自性虛妄違乎法本
。皆從邪念顛倒而生。
　　以下佛舉喻以明。譬如四大，依空而立，空更無依。四大者地水火風，地水火
風依空而立，然空無依處。此用喻煩惱不出法性之外，雖背淨性，但仍依法性而立
也。此清淨法性，無有所依。
　　以無依故，法性無住。以無住故，法性無相。以無相故，法性清淨。以清淨故
，法性橫遍豎窮。以橫遍豎窮故，法性常住。是知清淨常住之法，無所依也。
　　<經>【大王。菩薩摩訶薩行般若波羅蜜。如實觀知不起違逆。以隨順故煩惱不
　　　生。】</經>
　　大王！菩薩摩訶薩行般若波羅蜜，如實觀知，不起違逆。
　　菩薩以般若清淨心，如實觀知諸法虛妄性本清淨。於是以清淨心，合清淨法。
心與法俱淨，故不起違逆。以不違逆故，能隨順諸法。以隨順諸法故，煩惱不生。
　　<經>【大王。菩薩摩訶薩。觀察煩惱不生染著。若自染著云何說法令他出離。
　　　是故菩薩斷滅著心。如實說教解眾生縛。】</經>
　　大王！菩薩摩訶薩，觀察煩惱虛妄，故不生染著。如果自己於煩惱生染著，怎
麼能說法度眾生，令別人出離苦海呢？是故菩薩自己斷染著心不生煩惱，然後如實
說法，令眾生解其煩惱縛也。
　　<經>【菩薩摩訶薩行般若波羅蜜復作是念。若生死中有一煩惱。利益眾生我則
　　　攝受。】</經>
　　菩薩摩訶薩行般若波羅蜜，復作是念，若生死大海中，有一煩惱眾生，利益眾
生故，我當攝受救拔。
　　<經>【菩薩摩訶薩行般若波羅蜜復作是念。如昔諸佛行般若波羅蜜應如是行。
　　　何以故。諸佛如來昔在因地亦如是學。成菩提故以此二緣。是故菩薩種
　　　種方便知此法性。】</經>
　　菩薩行般若波羅蜜，復作是念，如過去諸佛行般若波羅蜜，我應學如佛之行。
因為諸佛，在因地行菩薩道時，亦如是學。諸佛在因地時如何學？菩薩如實知法性
清淨，如實知煩惱虛妄。自不染著於煩惱，亦令他不染著於煩惱，攝受救拔一切眾
生。
　　如是學者，為成菩提故。成菩提之因，以此二緣。菩薩如實知法性清淨，於是
上求佛道。菩薩如實知煩惱虛妄，於是下化眾生。菩薩上求佛道，可成就無量慧。
菩薩下化眾生，可成就無量福。福慧兩足，以此二種因緣，則證無上菩提。
　　是故菩薩，以種種方便，求知此法性也。
　　<經>【大王。如是法性無量無邊。為諸煩惱之所隱覆。隨生死流沉沒六道長夜
　　　輪轉隨眾生故名眾生性。菩薩摩訶薩行般若波羅蜜。起厭離心除五塵欲
　　　修無上道。是時此性名為出離。過一切苦故名寂靜為究竟法。一切世間
　　　之所樂求。一切種智常住微妙。因此法性能得自在受法王位。】</經>
　　大王！如是法性無量無邊。法性清淨，清淨則橫遍豎窮，故曰無量無邊。
　　但被諸煩惱隱覆，不能顯現。被煩惱隱覆者，即被妄心隱覆也。因為淨性被煩
惱隱覆，以致隨生死流輪，沉沒於六道之中。長夜輪轉，墮入苦道。
　　因為沉沒六道隨眾生故，於是此清淨法性，名為眾生之佛性。
　　菩薩摩訶薩行般若波羅蜜，如實知法性清淨，如實知煩惱虛妄。便起厭離煩惱
生死之心，因而不染五塵，不生五欲。以不生五欲故，不生煩惱。以不生煩惱故，
不沉沒於生死六道。是之謂佛性出纏，佛性出纏後，便可證得無上佛果了。如是修
於無上佛道，是時清淨法性圓顯，便名為出離也。
　　此性得以出離，便能超脫一切諸苦。此時清淨法性，又轉名為寂靜。寂靜是為
究竟法，為一切世間之所樂求。此寂靜法，是佛如來一切種智，常住之微妙境界也
。因此清淨法性，能得自在，受法王位。受法王位，即是成就佛果也。
　　<經>【大王。菩薩摩訶薩行般若波羅蜜。初中上位觀察法性。一切平等本來寂
　　　靜悉無罣礙。猶如眾色不能滿空。菩薩摩訶薩行般若波羅蜜。如實而知
　　　諸佛所說一切眾行如量修行。法性功德不可具說。無有二相過一異境。
　　　平等一相覺觀不行。菩薩摩訶薩如是行般若波羅蜜。能除二相人相法相
　　　一切凡夫為執所縛。不識不見不得法性。菩薩摩訶薩行般若波羅蜜。則
　　　能通達如此法性。若在眾生無二無別。何以故。如如不異故。】</經>
　　初中上位者，謂三乘也。聲聞為初位，緣覺為中位，菩薩上位。於三乘中，清
淨法性，一切平等，本來寂靜，悉無罣礙，法性無分別也。大般若經云，般若波羅
蜜，出生聲聞緣覺乃至諸佛。所以菩薩摩訶薩行般若波羅蜜，觀察初中上位，清淨
法性，一切平等，本來寂靜悉無罣礙。
　　猶如眾色，未能滿空。初中上位只能分證法性，未能圓滿法性，未能達到平等
寂靜無礙的地步，故猶如眾色，未能遍滿虛空一樣。
　　菩薩摩訶薩行般若波羅蜜，如實而知諸佛所說。如實知諸佛所說者，深達佛之
教旨也。所以一切眾行，能如佛之聖教量而修行也。
　　法性功德不可具說。法性橫遍豎窮即一體清淨，一體清淨即橫遍豎窮。一即一
切，一切即一，故不可具說。
　　法性一相所謂無相，故無有二相。以無相故，所以過一異境。一異是分別，然
而法性清淨，無有分別，故過一異境。大般若經云，菩薩行般若波羅蜜，不見一切
法一相異相。因為一切法無相故，一切法空故，一切法無分別故，一切法不可得故
。
　　法性平等一相，覺觀不行。覺觀者，取相心分別心也。心初起取相名覺，細分
別於相名觀。法性清淨平等一相，故無一動念處，無住，無分別，如如不動，故覺
觀不行。
　　菩薩摩訶薩如是平等寂靜無礙行般若波羅蜜。以無所得心，不取相心，無住著
心，無分別心，行般若波羅蜜，便能除二種相，所謂人相法相。若能除二相，便能
了二死，分段生死，變易生死。
　　一切凡夫，為執著見所縛，所以不識不見不得法性。執者，染著也。以染著故
，不見清淨法性。
　　菩薩摩訶薩，行般若波羅蜜，則能通達如此法性。何故菩薩行般若波羅蜜，便
能通達如此法性呢？因為行般若波羅蜜者，無住，無見，無行，無得。以如是故，
能通達清淨法性。故經曰不住一切法，即住般若波羅蜜。不見一切法，即見般若波
羅蜜。不行一切法，即行般若波羅蜜。不得一切法，即得般若波羅蜜。故行般若波
羅蜜，則能通達如此法性。
　　若在眾生中，無二無別，不生分別心也。何以故？因為菩薩行般若波羅蜜，如
實知一切法平等、寂靜、無礙，所以不取於相，與一切法如如無異也。
　　<經>【大王。菩薩摩訶薩行般若波羅蜜。依此法性修諸善根。來入三有利益眾
　　　生。雖現無常而非真實。何以故。菩薩摩訶薩行般若波羅蜜。如實見法
　　　性故。具足方便大悲願力不捨眾生。二乘凡夫無有如此大悲本願。是故
　　　不見圓淨法性。】</經>
　　大王！菩薩摩訶薩行般若波羅蜜，依此清淨法性，修不貪不瞋不癡諸善根，來
入欲界色界無色界之三有，利益一切眾生。使一切眾生，皆能依此清淨法性，修不
貪不瞋不癡諸善根。可令今世後世，得諸善利。
　　菩薩雖入三界示現無常，但非真實。不過為利益眾生，善權示現而已。
　　何以故？菩薩摩訶薩行般若波羅蜜，如實見法性故，知法性清淨，煩惱虛妄。
所以具正智慧，起方便大悲願力，不捨一切眾生。
　　二乘小心劣智，凡夫愚癡，不見圓淨法性。以不見法性故。所以無有如此大悲
本願。
　　<經>【大王。菩薩摩訶薩行般若波羅蜜如是觀法性一切聖人無能修者無所修法
　　　。無能行者無所行法。無心無心法無業無果報無苦無樂。如是觀者名得
　　　平等。不異遠離隨順廣大。無我我所無高無下。真實無盡常住明淨。何
　　　以故。一切聖法由此成就。因是性故顯現聖人。】</經>
　　菩薩如是觀察法性，知一切聖人，無能修之人，無所修之法。因為法性清淨故
，無人相法相故。所以無能行者，無所行之法。無心，無心所法。無業因，亦無果
報。因為一切法空，一切清淨，於第一義中，一切無分別故。果之與報，小有差別
。未熟時曰果，果已熟曰報。於清淨法性中，無苦無樂。如是觀者，名得平等法性
。平等法性者，不二不別，無有自性，清淨無極，橫遍豎窮。
　　不異遠離，隨順廣大。菩薩行般若波羅蜜，於法無捨，無有遠離。何以故？諸
法如幻，諸法性空，諸法不可得故。菩薩如實知已，憐愍眾生愚惑，於是不捨眾生
，降與眾生同事。發宏誓願，眾生無邊誓願度，於是隨順眾生，其行廣大。
　　菩薩如實觀法性清淨，無我我所。法性清淨，無有高下。法性清淨，真實無盡
，常住明淨。淨者言其體，湛然常住。明者言其用，無所不照。
　　何以故？因為一切聖法，由此清淨法性而成就。一切聖人，因此法性而顯現。
　　一切聖法者，四諦，十二因緣，六度，乃至阿耨多羅三藐三菩提。一切聖人者
，聲聞，緣覺，菩薩，乃至於佛。
　　<經>【大王。諸佛如來無邊功德不共之法。從此性生由是性出。大王。一切聖
　　　人戒定慧品從此性生。諸佛菩薩般若波羅蜜從此性出。是性寂靜過諸名
　　　相。性是真實則離顛倒。性不變異故稱為如聖智境界名第一義。非有非
　　　無非常非斷。非生死非涅槃非染非淨。離一離異無名無相。】</經>
　　諸佛無邊功德不共之法。諸佛一切智共二乘，道種智共菩薩，一切種智不共三
乘。若廣說，佛有十八不共之法。一身無失，二口無失，三念無失，四無異想，五
無不定心，六無不知已捨，七欲無減，八精進無減，九念無減，十慧無減，十一解
脫無減，十二解脫知見無減，十三一切身業隨智慧行，十四一切口業隨智慧行，十
五一切意業智慧行，十六智慧知過去世無礙，十七智慧知未來世無礙，十八智慧知
現在世無礙。
　　諸佛無邊功德不共之法，皆從此法性生，由此法性出。所以此清淨法性，出生
諸佛，及諸佛法。
　　一切聖人戒定慧品，諸佛菩薩般若波羅蜜，皆從此法性出。
　　此法性寂靜，超過一切名相。故此法性是無相法。
　　此法性真實不虛，離一切顛倒。
　　此法性不變異，故稱為如，如者不二不別，無有自性。一即無量，無量即一。
一即無量故非一，無量即一故非異。非一非異者，謂之如。
　　如是法性，是聖智境界，名為第一義。如是法性，非有非無，非常非斷，非生
死非涅槃。故佛出現於世，不為度生死入涅槃。為度一切眾生入此法性，除生死涅
槃之二見也。
　　如是法性，非染非淨，離一離異，無名無相。
　　<經>【大王。菩薩摩訶薩行般若波羅蜜。復作是念。法性離相。一切法離相無
　　　二無別。何以故。一切法離相即法性離相。法性離相一切眾生離相同法
　　　界離相。法界離相一切法離相。如是離相求不可得。法性如如眾生如如
　　　同一無二。眾生如如法性如如同一無二。法性如如一切法如如無二無別
　　　。一切法如如諸佛如如無二無別。法性如如過去未來現在如如不相違逆
　　　。過去如如未來如如亦不相違。過去未來現在如如即是陰界入如如。陰
　　　界入如如即是染淨如如。染淨如如即是生死涅槃如如。生死涅槃如如即
　　　是一切法如如。大王。所言如者名為不異。無變不生無諍真實。以無諍
　　　故說名如如。如實知見諸法不生。諸法雖生如如不動。如如雖生一切諸
　　　法如如不生。是名法身清淨不變猶如虛空無等等。一切三界無有一法所
　　　能及者。遍眾生身無與似者。清淨離垢本來不染。自性明淨自性不生自
　　　性不起。在心意識非心意識性。即是空無相無願。遍虛空界諸眾生處。
　　　一切平等無邊無量不異不別。非色不離色。非受想行識不離受想行識。
　　　非地大水火風大。不離地大水火風大。無生離生。雖逆生死不順涅槃眼
　　　不能見耳不能聞。鼻不能嗅舌不能嘗。身不能覺意不能知。不在心意識
　　　不離心意識。】</經>
　　大王！菩薩摩訶薩行般若波羅蜜，復作是念，法性離相。
　　法性清淨故離相，法性空故離相，法性不二故離相，法性不可得故離相。一切
法相，因緣幻現，假有不實。故法相假有，不礙法性清淨，不礙法性空，不礙法性
不二，不礙法性不可得。故菩薩行般若波羅蜜，如實知法性離相。
　　法性生一切法，所以法性離相，與一切法離相無二無別。何以故？一切法離相
。即法性離相。
　　法性離相，一切眾生離相，同法界離相。一切眾生悉因緣生，生屬因緣，當無
自性。無性即是無生，即此無生，便是法性。故法性離相，一切眾生亦離相。
　　一切眾生者，九法界眾生也。經云一切眾生，必與界俱。三途眾生，必與三途
法界俱。人天修羅，必與人天法界俱。三乘聖人，必與聲聞、緣覺、菩薩法界俱。
故一切眾生離相，即是法界離相。文殊師利菩薩云，法界無界。法界無界者，即法
界無相也。
　　法界離相，一切法離相，如是離相，則法界及一切法，求不可得。以不可得故
，一切法本來清淨寂靜無生不動。故一切法，一切眾生，乃至法界，同一法性，無
二無別。
　　法性如如，眾生如如，同一無二。既然如此，法性與眾生無二無別。故曰法性
如如，眾生如如。眾生如如無二無別，法性如如無二無別，故眾生法性，同一無二
。
　　法性與一切法，亦復如是。法性如如，一切法如如，無二無別。
　　據理可知，一切法如如，諸佛如如，亦無二無別。以一切法及諸佛，皆從法性
出故。
　　此法性不但橫遍，亦且豎窮。因為法性如如，過去未來現在如如，不相違逆。
　　須知過去未來現在，皆因緣所生，無有自性，故皆如如。過去以現在未來的因
緣生，故知過去無自性。如果過去有自性，必不待現在未來的因緣而有。若無現在
未來，焉會有過去？
　　同理可知現在未來亦復無有自性。以無自性故，過去未來現在如如，不相違逆
。斯即三世平等的道理。
　　過去未來現在如如，即是陰界入如如。陰界入有為法，生滅無常。過去未來現
在，即是生滅。生滅無常，悉無自性，故過去未來現在如如，即是陰界入如如。
　　陰界入如如，即是染淨如如。染淨如如，即是生死涅槃如如。生死涅槃如如，
即是一切法如如。同理可知，不多贅釋。
　　大王！所言如者，名為不二不異。名為無變不生，名為無諍真實。諍者，執取
名相之論。因為一切法無性，無可諍者。世間諍論，唯是諍於名相。故諍即戲論，
無有實義。
　　以無諍故，說名如如。易言之，以不取相故，說名如如。
　　如實知見諸法不生。諸法清淨，諸法無自性，諸法不可得，諸法空。若能如是
知，便可如實知見諸法不生了。
　　諸法雖生，如如不動。諸法之生，因緣而生。因緣生法，幻有非實。故諸法雖
現生，而如如法性不動也。
　　如如法性，雖生諸法，而如如法性卻是不生。如果如如法有生有滅，焉能生一
切諸法？故生能生法，然不能生生。以如如法性空故，空能建立一切法，不能建立
於空。因為空性湛然常住，無變不異，不生不滅故。所以不生始能生法，諸法雖生
，皆如幻假現。故諸法雖生，而如如法性不動。
　　若人於生知無生，於無生知生，可謂如實知見法性了。
　　是名法身清淨，不變猶如虛空，無等等。
　　法身者，如如法性身也，所以是名法身清淨。如此法性身，不變猶如虛空。無
等等，橫無儔似也。又，豎窮三際，名之無上，橫遍十方，名之無等等。極言佛之
法性身也。
　　如此清淨法性，一切三界，無有一法所能及者。遍眾生身，無與儔似者。如此
法性，清淨離垢，本來不染。如此法性，自性明淨，自性不生，自性不起。
　　如此法性，在心意識，但非心意識性。心意識性，皆生滅無常。法性清淨，非
常非無常。
　　此法性即是空無相無願。空無相無願，三空也，三三昧也。此法性遍虛空界，
遍諸眾生處。遍諸眾生處者，遍法界也。
　　此清淨法性，一切平等，無邊無量，不異不別。
　　此清淨法性，非色不離色。何以故？一切法不二不別，無自性，差別相不可得
故。同理可知，非受想行識，不離受想行識。
　　此清淨法性，非地水火風四大，亦不離四大。
　　此清淨法性，無生離生。因為法性空，空故無生離生。雖逆生死，不順涅槃。
雖無生死，但亦不入涅槃。何以故？生死涅槃俱空故。
　　如此法性眼不能見，耳不能聞，鼻不能嗅，舌不能嚐，身不能覺，意不能知。
因為法性不可得，過見聞覺知境界故。
　　終至此法性不在心意識，不離心意識。心者第八識，意者第七識，識者第六識
。法性不生不滅，故不在心意識。心意識皆由法性出，故不離心意識。
　　<經>【大王。是名法性。菩薩摩訶薩行般若波羅蜜。通達此法修行清淨。三千
　　　大千世界若閻浮提城邑聚落。菩薩悉能示現色身。所現身者。非色非相
　　　而現色相非六根境。而化眾生常無休息。為說此身無常無我苦不淨法。
　　　了知眾生有寂靜性。能為示現無量種身。善巧方便令彼受化知一切身。
　　　無有作者亦無受者猶如木石。而為眾生說清淨行。】</經>
　　大王！是名法性。法性者，如上所說也。
　　菩薩摩訶薩，行般若波羅蜜，若能通達此法性，修行便得清淨。修行便得清淨
者，與般若波羅蜜相應也。
　　三千大千世界，是一佛國土。若閻浮提，即南瞻部洲，是三千大千世界之一小
部分。城邑聚落，又是閻浮提一小部分。如是等許多地方，菩薩悉能示現色身。菩
薩通達法性，便能於空性而現無量色身。
　　然其所現身者，非色非相。色相既由空性而現，故色相皆空也，是謂非色非相
。既然色相皆空，所以雖現色相，但非眼耳鼻舌身意之六根境界。以於清淨法性中
，六根皆空。六根空故，不以眼能貪色，不以耳能貪聲，不以鼻能貪香，不以舌能
貪味，不以身能貪觸，不以意能貪法。
　　菩薩六根不貪六塵，於是六識得大自在，乃能度化眾生，常無休息。為眾生說
此色身無常無我苦不淨法。
　　了知眾生有寂靜性。清淨法性者，空性也。即此空性，能生一切法。既然一切
法悉由空生，故知無法不空。以如是故，了知眾生有寂靜性。
　　能為示現無量種身。菩薩以善巧方便，能令一切眾生受化。令一切眾生皆知一
切身，無有作者，亦無受者，猶如木石。因為一切身，體性皆空，所以無有作者，
亦無受者。一切身因緣假有，非為真實，故猶如木石。菩薩如是說法，即是為眾生
說清淨行。
　　<經>【大王。菩薩摩訶薩如是行般若波羅蜜。通達法性即得自在。無有移動而
　　　起智業。遊戲神通種種示現安住自在。而能示現種種威儀。自在能趣一
　　　切種智。皆悉通達一切諸法。】</經>
　　大王！菩薩摩訶薩，如是通達法性行般若波羅蜜，即得自在。得自在者，離一
切縛也。
　　無有移動，而起智業。菩薩智業者，覺他利人普化一切也。無有移動，法性無
有來去，妙湛不動也。即是不動本際，化現十方的意思。
　　遊戲神通，種種示現，安住自在。菩薩入三界，不染不著。入生死非是業繫，
是之謂遊戲神通。莫測之謂神，無礙之謂通。
　　菩薩為度眾生，示現不一。眾生應以何身得度者，即現何身度化之。應以何種
因緣得度者，菩薩即以何種因緣示現而度化之。
　　菩薩雖示現十方，卻不動本際。猶一月印千江，雖然千江現月，而月體實一。
是曰安住自在。
　　而能示現種種，威儀自在。能趣一切種智，皆悉通達一切諸法。
　　菩薩隨機應緣，能示現種種神通變化。四威儀中，皆得自在。能趣無上佛果，
能通達一切諸法。
　　<經>【大王。般若波羅蜜如是自在。是無盡相遍一切處。無色現色自在遍觀諸
　　　眾生心。見如實心性自在憶念。無邊數劫相續不斷。自在變化住解脫相
　　　。自在盡漏為眾生故不證漏盡自在出世。是聖智境自在甚深。聲聞緣覺
　　　所不能測。自在堅牢魔不能壞。能至道場成就佛法最為第一。自在隨順
　　　轉大法輪。自在調化一切眾生。自在受位得法自在。】</經>
　　菩薩摩訶薩行般若波羅蜜，可得如是自在。如是自在，是無盡相，無盡相者，
豎窮三際也。遍一切處者，橫遍十方也。
　　菩薩得如是自在，於無色相能現色相。現諸色相而不礙無色相。是故於般若波
羅蜜中，色相不異無色相，無色相不異色相。色相即是無色相，無色相即是色相。
　　菩薩得是自在，能自在遍觀諸眾生心。知一切眾生心心所法，如實而見眾生心
性。如實見眾生之心性已，便知眾生之根機與欲。
　　菩薩得如是自在，能自在憶念。自在憶念者，不失正念也。正念憶持，於無邊
無數劫，相續不斷。
　　菩薩得如是自在，能自在變化。雖現種種變化，而住解脫之相。不被業繫所苦
也。
　　菩薩得如是自在，能自在盡於諸漏。漏有三種，欲漏、有漏、無明漏。菩薩於
諸漏，能自在盡之。但是為度眾生故，不盡諸漏。不盡諸漏者，不取涅槃也。
　　菩薩得如是自在，能自在出世，不受世間所縛也。是聖智境，是聖人自覺聖智
境界。
　　故自在者，其法甚深，聲聞緣覺所不能測。自在者堅牢如金剛，諸魔所不能沮
壞。其功德能至菩提道場，成就無上佛道，最為第一。自在者，能隨順於佛而轉大
法輪。自在者，能調伏度化一切眾生。自在者，能受補佛位，得法自在。
　　<經>【大王。菩薩摩訶薩行般若波羅蜜如實通達甚深法性得是自在。菩薩摩訶
　　　薩。修是自在即得諸禪解脫三昧三摩跋提。不繫欲界色無色界。何以故
　　　。遠離一切虛妄分別。煩惱繫縛。顛倒執相。若其受生於生自在無有繫
　　　縛。若欲現滅亦復自在。隨其生處恒攝大乘成就佛法。而於十方推求佛
　　　法竟不可得。一切諸法同一佛法非常非斷。】</經>
　　菩薩摩訶薩通達甚深法性，便能得如是自在。通達甚深法性，即得自在受用也
。
　　菩薩修如是自在，即得諸禪，解脫，三昧，三摩跋提。禪為方便，定為受用，
故曰禪定。禪有凡夫禪，外道禪，出世間禪，祖師禪，如來禪等方便不同。然無論
何種禪，總在求定。
　　解脫與禪不同，解脫斷煩惱，禪定不斷煩惱。如經云佛滅後五百年，弟子尚得
解脫堅固。解脫者，斷煩惱出三界證聖果。佛滅後第二個五百年，弟子尚得禪定堅
固。禪定者不斷煩惱不出三界不證聖果，即界內四禪八定也。故佛弟子得四禪，自
謂證四果，佛說是增上慢人。
　　三昧譯曰定，三摩跋提，譯曰等至。
　　不為欲界色界無色界所繫縛，何以故？何故不為三界所繫縛呢？因為彼已遠離
一切虛妄分別。虛妄分別者，執取如幻名相也。彼已遠離煩惱繫縛，及顛倒執相。
　　若其於三界受生，不是被業所繫，而於生自在。若欲取滅，亦是自在隨意，無
有繫縛。
　　隨其生處，恒常攝受大乘，成就佛法。經云攝受大乘者，即攝受三乘。攝受三
乘者，即攝受一切眾生。攝受一切眾生者，可令佛種不斷。
　　而於十方推求，佛法竟不可得。菩薩以不可得為方便，攝受佛法。而佛法者，
即是不可得。因為佛法者橫遍豎窮，猶如虛空，若謂其有，纖毫不立。若謂其無，
一切法無非佛法。故有不可得，無不可得，不可得亦不可得，是假名佛法。故十方
推求，竟不可得。
　　一切諸法，同一佛法，非常非斷。一切法無非佛法，正如法性成一切法，一切
法同一法性。佛法周遍圓融，一切法亦復周遍圓融，無增無減，無欠無餘，故曰非
常非斷。
　　<經>【何以故。推求此法不可得故。以如實理求不可得。是法不可說有說無說
　　　亦無名相。過此境界若離名相即是平等。若法平等即無執著。無可著者
　　　是法真實。若著真實即是虛妄。以不著故即非虛妄。無所滯著心即無礙
　　　。無礙即無障無障即無諍無諍即同虛空。是法不繫欲界不繫色界不繫無
　　　色界。若一切處無所繫屬。是法無色無相無形。若法無色無相無形。是
　　　法應如是知。隨彼境界而離能知亦離所知。何以故。是中無有少法可覺
　　　少法能覺。是名菩薩摩訶薩行般若波羅蜜通達平等。】</經>
　　何以故？推求此清淨法性，不可得故。清淨法性即一切法，一切法即清淨法性
。既然一切法即清淨法性，故一切法不二不別，是理如如。清淨法性真實不虛，是
理真實。故曰如實，以如實理求之，一切法不可得。因為一切法即清淨法性，故一
切法不可得。清淨法性即一切法，故清淨法性不可得。
　　是法不可說，有說無說亦無名相。
　　如是不可得法，即不可說。所以佛說此不可得法四十九年，未說一字也。至於
「有說」，「無說」，亦是名相，亦是虛妄分別，故曰亦無名相。何以故？「有說
」之名相，「無說」之名相，亦復不可得不可說也。
　　過此名相境界。此不可說法，超出名相境界。若離名相，即是平等法。若離名
相虛妄分別，則諸法如如，即是平等境界也。
　　若法平等，即無執著。因為平等則不二，不二則無分別，無分別即無執著。
　　無可著者，是法真實。真實之法，無生無滅。無生無滅之法，無有分別。無分
別法，則無可執著。故無可著者，是法真實。
　　若著真實，即是虛妄。因為無可著者，即是真實，故真實之法，不可執著。若
執著真實之法，即是虛妄也。因為執著即執著名相，而凡所有相，即是虛妄。所以
執著真實，即是虛妄。若不執著，即非虛妄。
　　無虛妄者，則無所泥滯執著，因而心即無礙。無礙則無障隔，無障即無諍，無
諍則不取名相，等同虛空。如是即證清淨法性，若證清淨法性，則見一切法清淨矣
。若見一切法清淨，便不繫欲界，不繫色界，不繫無色界。
　　若不繫於三界，則一切處無所繫屬。若一切處無所繫屬，是法無色無相無形。
因為無繫屬法，無有質礙故。
　　若法無色無相無形，應知此法，隨彼境界，而離能知亦離所知。於法而離能所
，是除相不除法也。法本清淨，法本是空，法本無相，法本不可得，故不可除也。
諸相虛妄，虛妄應除，故曰除相不除法。除相不除法者，即於我離我相，於人離人
相，於眾生離眾生相，於壽者離壽者相，於法離法相，於非法離非法相。離一切相
，即真實法性。
　　何以故？是中無有少法可覺能知。一切法畢竟空，故無有少法，可覺能知。可
覺者「所」也，能知者「能」也。
　　是名菩薩摩訶薩，行般若波羅蜜，通達平等。諸法平等，無有高下，即清淨法
性也。
　　<經>【大王。菩薩摩訶薩行般若波羅蜜。觀大慈大悲大喜大捨。不見我不見眾
　　　生。不見命不見人。雖行布施而調伏心離戒相心而淨持戒。以無盡心修
　　　行忍辱。離心精進。以寂靜心修習禪定。心無所緣修行般若心念四處。
　　　以平等心修習正勤。離戲論心修諸神足。分別眾生觀察諸根。離愆失心
　　　修諸根力。以分別心觀察覺分。無功用心修習正道。心無所著而有淨信
　　　。自然智慧憶念諸法。平等智心修諸三昧。不分別心觀般若波羅蜜。以
　　　止息心修奢摩他。無所見心修毘婆舍那。無所念心而修念佛。通達法界
　　　平等之心而修念法。無所住心而修念僧本心清淨。教化眾生。不起分別
　　　法界之心攝一切法。如虛空心淨佛國土。無所得心得無生法忍。無進退
　　　心得阿鞞跋致。遠離相心不見有相。三界平等心莊嚴道場。心能覺知一
　　　切諸法。轉於法輪不見聽說示現涅槃而知生死本性平等。大王。菩薩摩
　　　訶薩行般若波羅蜜。如是觀諸法不見能觀不見所觀。即時能得遊戲自在
　　　。何以故。自心清淨能見一切眾生淨故。】</經>
　　大王！菩薩摩訶薩行般若波羅蜜，觀大慈大悲大喜大捨。
　　菩薩行般若波羅蜜觀大慈者，愛念一切眾生也。觀大悲者，愍念一切眾生也。
觀大喜者，慶悅一切得樂眾生也。觀大捨者，以平等心捨於怨親也。
　　不見我人眾生壽命相。菩薩不見四相，心便無礙，無礙則三毒不生，惡業不造
，於是能行六波羅蜜。
　　雖行布施，而調伏心。而調伏心者，心無所住也。若以有住心行於布施，僅名
布施，不名布施波羅蜜。以無住心行於布施，始名布施波羅蜜。
　　離戒相心，而淨持戒。若著相持戒，僅名持戒，不名淨戒波羅蜜。不著相持戒
，名淨戒波羅蜜。
　　以無盡心修行忍辱。無盡心者，無論如何，終不起瞋恚也。不以無盡心行忍辱
，僅名忍辱，不名忍辱波羅蜜。以無盡心行忍辱，始名忍辱波羅蜜。
　　以離心精進。離心者，無作意心也，無精進無不精進。若以作意心精進，僅名
精進，不名波羅蜜。離作意心精進，名精進波羅蜜。故精進波羅蜜者，無所得精進
也，非是有所得精進。
　　以寂靜心修習禪定。寂靜心者，順乎清淨法性，離覺觀，無分別，心無所住，
不取於相，如如不動。否則僅名禪定，不名波羅蜜。以寂靜修禪定，始名波羅蜜。
　　心無所緣，修般若波羅蜜。心無所緣者，不取於相也。若心有所緣，即非般若
波羅蜜，不過世智而已。若心無所緣，便不見一切法。不見一切法，即見般若也。
　　總之出世六度，須與清淨法性相應。若不與法性相應，只是世間布施持戒忍辱
精進禪定般若而已。
　　以下明三十七助道品。三十七助道品者，至涅槃道之資糧也。有四念處，四正
勤，四如意足，五根，五力，七菩提分，八正道分。
　　四念處者，一身念處觀身不淨，二受念處觀受是苦，三心念處觀心無常，四法
念處觀法無我。四念處之次第為男女之間，貪色而生煩惱，故先觀色身不淨。次眾
生樂著於色，由樂受而生貪，故次觀受。如果推求是誰受樂？受樂者心識也，故次
觀心。更進一步推求，誰使是心受樂？使心受樂者，所謂「我」也。故最後觀法無
我。
　　四正勤者，離惡行修善行也。離惡行者，未生之惡令不生，已生之惡令斷。修
善行者，未生之善令生，已生之善令增長。
　　四如意足，又名四神足，或四如意分，即四種禪定也。四念處慧增長，修四正
勤慧增長多，定力小弱，故修四如意足。一欲如意足，二勤如意足，三心如意足，
四觀如意足。修此欲勤心觀四法，趣定自在，猶如腳足，故名如意足。
　　五根者，信根、精進根、念根、定根、慧根。
　　五力，五根增進，能對治煩惱，於是五根轉名五力。即信力、精進力、念力、
定力、慧力。
　　七菩提分，又名七覺分。一擇法覺分，二精進覺分，三喜覺分，四輕安覺分，
五念覺分，六定覺分，七捨覺分。
　　八正道，一正見，二正思惟，三正語，四正業，五正命，六正精進，七正念，
八正定。
　　如是三十七助道品，小乘人修之，唯斷四住煩惱。即見一處住地，欲愛住地，
色愛住地，有愛住地。換句話說，四住地煩惱，即見思惑也。大乘人修三十七道品
，五住煩惱通斷。五住煩惱者，四住地加無明住地也。
　　所謂住者，謂為一切煩惱作所依也。所謂地者，是能生義，能生一切煩惱也。
由是可知，小乘人修三十七道品，能得聲聞辟支佛果。大乘人修三十七道品，能得
佛果。
　　心念四處，即四念處也。念處以慧為體，能斷眾生顛倒。
　　以平等心，修習正勤。正勤者，四正勤也。心若平等，自能諸惡不作眾善奉行
。故以平等心修四正勤。
　　離戲論心，修諸神足。著諸名相而起諍論，名為戲論。故離戲論者，不隨名相
轉也。
　　分別眾生，觀察諸根。此言修信進念定慧等五根。眾生者，眾緣生法也。例如
色受想行識五陰，即眾緣生法，故鳩摩羅什大師，譯五陰曰五眾。善分別眾緣生法
皆空，故能觀察洞達諸根本來清淨。如此如實知已，而修於信根精進根念根定根慧
根。
　　離愆失心，修諸根力。愆者罪愆，過失也。離於罪愆，而修五力。五力者，五
根能對治煩惱，故曰根力。如果自心不離愆失，云何能對治煩惱？故曰離愆失心，
修諸根力。
　　以分別心，觀察覺分。此處之分別心，非執著之謂也，乃謂察也。故曰以分別
心，觀察覺分。覺分者七覺分，在修道位。
　　無功用心，修習正道。無功用心者，自然而行，任運修習八正道也。換句話說
，菩薩行正見正思惟正語正業正命正精進正念正定，勿須作意加行，自然成就也。
八正道大小諸聖通修。若以見道修道分別，應在見道位。
　　心無所著，而有淨信。於佛法生清淨信，不著於邪法。菩薩行般若波羅蜜，不
著邪法，而生淨信。
　　自然智慧，憶念諸法。菩薩行般若波羅蜜，於諸正法，法爾不失，任運憶念。
自然智慧者，無師自發之智。
　　平等智心，修諸三昧。菩薩觀一切法性皆悉平等，故以平等智心，修諸三昧。
以平等智心修諸三昧者，定慧等持也。
　　不分別心，觀般若波羅蜜。菩薩行般若波羅蜜，觀一切法性清淨，不生不滅，
不垢不淨，不可說，不可得，無二無分別。故以不分別心，觀般若波羅蜜。大般若
經云：「菩薩摩訶薩，以無二為方便，無生為方便，無所得為方便，修習般若波羅
蜜多，乃至修習諸法門，是謂迴向一切智智。」一切智智者，根本智也。一切智智
出生三種智，即一切智，道種智，一切種智。故小乘人以分別心不見般若波羅蜜。
以不見般若波羅蜜故，觀一切法無常空苦。菩薩以無分別心見般若波羅蜜，則觀一
切法不可得。
　　以止息心，修奢摩他。止息心者，止息散亂也。修奢摩他，即是修止。
　　以無所見心，修毘婆舍那。毘婆舍那譯曰觀，所謂觀，非是取相之謂。菩薩修
觀，不取於相如如不動。不取於相謂毘婆舍那，如如不動曰奢摩他。故菩薩修毘婆
舍那，不取我相人相眾生相壽命相，是之謂觀也。以不取相故，所以無所見。無所
見心，是修毘婆舍那。
　　無所念心，而修念佛。佛本是無，清淨則有。故佛者清淨也。清淨之法，橫遍
豎窮。橫遍曰無量光，豎窮曰無量壽。清淨者非有，橫遍豎窮者非無。非有非無，
非一切法，非非一切法是曰佛。因為是一切法，則佛有生滅，若非一切法，則佛即
斷滅。故非有非無，非一切法非非一切法，以如是無所念心，而修念佛也。
　　通達法界一切平等，是一切法清淨義。一切法平等則不二，不二則清淨，清淨
即是法。故以通達法界平等之心，而修念法。
　　無所住心，而修念僧。心無所住，則無執著。若無執著，則無諍論。若無諍論
，則能和合，和合為僧，以心無所住故。
　　本心清淨，以此清淨法性，教化一切眾生。故不起分別法界諸法之心，即能攝
受一切法。因為如實知，一切法性清淨故，平等故，不二故，如如故。
　　如虛空心，淨佛國土。何為淨佛國土？菩薩從初發心來，自除身口意粗業，亦
教他除身口意粗業，是名淨佛國土。所謂粗業者，如十惡業，戒不清淨，違離三十
七道品，違離三三昧，墮二乘地，貪得果位等，皆菩薩粗業。
　　如虛空心者，清淨心無相心也。菩薩以如是心，淨佛國土，令佛國土無諸惡道
。
　　無所得心則一念不生，一念不生則諸法清淨，故曰得無生法忍。
　　無進退心，得阿鞞跋致。阿鞞跋致譯為無退轉，有位不退，行不退，念不退。
菩薩修般若波羅蜜得阿鞞跋致，應是念不退。無進退心者，無功用行也。
　　遠離相心，不取於相，於相離相也，故不見有相。
　　以三界平等心而莊嚴道場。佛成佛處曰道場，行佛事度眾生處曰道場。菩薩普
度一切眾生，故以三界平等心莊嚴道場。
　　菩薩心能覺知一切法性清淨，覺知一切法相如幻。
　　菩薩雖轉法輪度眾生，但不著人我相。不見有說法者，不見有聽法者。
　　雖然示現般涅槃，但知生死本性清淨平等。生死本性清淨平等是無生死，故生
死本性清淨平等，即是涅槃也。既然生死本性清淨平等即是涅槃，何故復示現涅槃
呢？菩薩為令眾生，生希有難值之心，故示現般涅槃。
　　大王！菩薩摩訶薩行般若波羅蜜，如是觀諸法。而不見能觀之人，不見所觀之
法。以離二法得清淨故，所以即時能得遊戲自在。何以故？因為菩薩自心清淨，能
見一切眾生清淨。清淨則無礙，以無礙故，即時能得遊戲自在。
　　<經>【大王。譬如虛空遍滿一切。菩薩摩訶薩行般若波羅蜜心亦如是。說此法
　　　時。眾中八萬四千人天發阿耨多羅三藐三菩提心。三萬二千菩薩得無生
　　　法忍。八萬四千眾生得遠塵離垢法眼淨。一萬二千比丘皆得漏盡。】</經>
　　大王！譬如虛空遍滿一切，菩薩摩訶薩行般若波羅蜜，心亦如是。菩薩行般若
波羅蜜，心等虛空，遍滿一切。遍滿一切者。此心平等而無偏頗。是心不生不滅，
不垢不淨，不增不減。
　　大眾聞法受益，各各不同。八萬四千人天發無上菩提心，三萬二千菩薩，得無
生法忍。此是言大乘人聞法得益。以下言小乘人得益。
　　得遠塵離垢法眼淨，是得初果須陀洹。皆得漏盡，是得四果阿羅漢。
　　<經>【佛告勝天王言。大王。菩薩摩訶薩行般若波羅蜜。心得清淨深大如海。
　　　功德智慧不可測量。菩薩摩訶薩能現出世。諸功德寶眾生用之。乃至菩
　　　提無有盡竭。菩薩功德亦復不滅。猶如大海多出眾寶。菩薩智慧甚深難
　　　入。聲聞緣覺無能涉者。亦如大海小獸不入。菩薩智慧廣大無邊。何以
　　　故。無著無住無色無相。菩薩智慧從初至後次第轉深。初菩提心後薩婆
　　　若菩薩法爾。不與煩惱及惡知識而共止住。世間智慧若入菩薩智慧之中
　　　一相一味。所謂無相薩婆若無分別味。】</經>
　　佛告勝天王，菩薩行般若波羅蜜，心清淨深如大海，功德智慧不可測量。
　　清淨心深如大海者，不可測量也。清淨心植眾德本，故功德智慧亦不可測量。
菩薩下化眾生，積無量福，是曰功德。菩薩上求佛道，積無量慧，是曰智慧。故功
德智慧者，上求下化之所成就也。而成就如此福慧，須深植清淨心。菩薩清淨心深
如大海，故功德智慧不可測量。
　　菩薩能現出世，出三界度眾生也。故其功德寶，眾生用之。其功德寶，眾生能
得受用也。乃至菩提無有盡竭。眾生用之，直至成佛，無有竭盡也。菩薩利益眾生
之功德，亦復不滅。（滅字應為減字，言菩薩功德不但不竭盡，亦不減少也。）猶
如大海多出眾寶，無有減少也。
　　菩薩智慧甚深難入。上來讚過菩薩功德，今讚菩薩智慧。菩薩智慧甚深，非聲
聞緣覺所能入。亦如大海，小獸不能入也。
　　同時菩薩智慧廣大無邊，因為菩薩智慧，無著無住，言菩薩智慧無有局限也，
無有質礙也。無色無相者，即無有質礙也。
　　菩薩智慧，從初至後，次第轉深。所謂初者，初發菩提心也。所謂後者，得薩
婆若果也。
　　菩薩法爾如是，任運自然，不與煩惱及惡知識而共止住。煩惱者，菩薩內不自
生煩惱。惡知識者，菩薩外不與惡友共止住也。
　　世間智慧，若入菩薩智慧之中，則同一相一味。菩薩智慧猶如大海，世間智慧
，猶如江河溪流。江河溪流之水，入於大海之中，便同一鹹味。故曰世間智慧，入
於菩薩智慧之中，一相一味。
　　所謂無相。經云諸法一相，所謂無相。一切法無非實相，實相者無相。何以故
？實相無分別故。所以說薩婆若無分別味。薩婆若即實相智也。
　　<經>【菩薩摩訶薩觀一切法。不見法增不見法減。何以故。通達平等深法性故
　　　。菩薩摩訶薩。大慈悲力不違本願。一切聖人之所依處。為諸眾生永劫
　　　說法無有窮盡。大王。菩薩摩訶薩行般若波羅蜜。通達如是甚深法性。
　　　】</經>
　　菩薩觀一切法，不增不減。何以故？通達平等甚深法性故。諸法甚深法性，不
二不別，無有自性。菩薩於不二不別無自性法，無著無住，無色無相，故不見法增
，不見法減。
　　菩薩本願為度一切眾生，故以大慈悲力，不違本願。
　　菩薩是一切聖人的皈依處，為一切眾生永劫說法，無有窮盡。菩薩願力宏深，
縱虛空界盡，菩薩宏大誓願無有窮盡也。
　　菩薩行般若波羅蜜，通達如是平等甚深法性。
　　<經>【大王。菩薩摩訶薩。善能通達世諦眾法。雖說諸色而非實有。推求此色
　　　終不取著。受想行識亦復如是。雖說地大而非真實。推求地大終不取著
　　　。水火風空識亦復如是。雖說眼入而非真實。推求眼入終不取著。耳鼻
　　　舌身意亦復如是。雖復說我而非真實。推求覓我終不取著。眾生命養育
　　　人。作者壽者。知者見者。亦復如是。雖說世間而非真實。推求世間終
　　　不取著。雖說世法而非真實。推求世法終不取著。雖說佛法而非真實。
　　　推求佛法終不取著。雖說菩提而非真實。推求菩提終不取著。大王。凡
　　　有言說名為世諦此非真實。若無世諦第一義諦則不可說。菩薩摩訶薩行
　　　般若波羅蜜。通達世諦不違第一義諦。即通達之。知法無生無滅無壞無
　　　此無彼。悉離語言文字戲論。】</經>
　　世諦者，緣起假相一切分別法也。一切法皆屬世諦，一切法緣起性空，則為第
一義諦。
　　菩薩通達世諦者，知一切法緣起性空也。故雖說五陰、六大、六根、我、眾生
、壽命、養育、人、作者、壽者、知者、見者、世間、世間法乃至佛法、菩提，如
是一切分別法，皆非真實，終不取著。
　　大王！凡有言說，名為世諦。凡有言語相，文字相，心緣相，皆為世諦，非是
真實也。若人取著言語相文字相心緣相以為真實，便非正知正見。
　　若無世諦，第一義諦則不可說。非是於世諦外另有第一義諦，而是世諦性空即
第一義諦也。
　　故世諦以第一義諦而立，第一義諦以世諦而現。若無世諦，則眾生無以知第一
義諦。若無第一義諦，則世諦空有名相，而無實義。故佛說世諦，在令眾生入第一
義諦，入第一義諦，在令眾生入涅槃。
　　所以菩薩行般若波羅蜜，通達世諦，不違第一義諦。故大般若經中佛言，善現
智慧甚深，不壞一切法，而說法性空。若能說世諦法，不違第一義，即為通達也。
　　知法無生無滅無壞無此無彼，離言語文字戲論而不取著，便為通達也。
　　<經>【大王。第一義者離言寂靜。聖智境界無變壞法。若佛出世若不出世性相
　　　常住。是名菩薩通達第一義諦。】</經>
　　大王！第一義者，離言寂靜。離言寂靜者，離一切相也。離相者無相，無相則
一切寂靜。
　　聖智境界無變壞法。無相之法，無有變壞，以無形體故。
　　若佛出世，若不出世，性相常住。因為性相皆是實相，無有變壞，故曰常住。
　　實相無相，是其性也。實相即一切相，是其相也。譬如經云，色即空是其性也
，空即色是其相也。有佛無佛，如是性相常住。菩薩如實知如實見此法，是名菩薩
通達第一義諦。
　　<經>【爾時勝天王白佛言。世尊。若一切諸法不生不滅自性空離。云何有佛出
　　　世及轉法輪。云何菩薩於無生法而見有生。佛告勝天王言。大王。法不
　　　滅故不生。何以故。性不變異故。但以世諦因緣見有生滅。皆是虛妄非
　　　真實有。菩薩摩訶薩行般若波羅蜜。善巧方便見因緣法。即知世諦悉空
　　　無有不見堅實。似有如影。如炎響幻。不安搖動從因緣生。菩薩摩訶薩
　　　以般若波羅蜜。觀諸法空乃至從因緣生。作是思惟。此等諸法今見有生
　　　有住有滅。何因緣生何因緣滅。即作是知。無明因緣故生諸行。依行生
　　　識。識生名色。名色生六入。六入生觸。觸生受故。凡夫起愛。渴愛生
　　　取。以因取故則相續有。由有故生。生則有老。老故有死憂悲苦惱。是
　　　故修行為斷無明。無明若斷餘十一分則亦復滅。譬如人身若斷命根餘根
　　　靡用。】</經>
　　爾時勝天王白佛言，若一切諸法不生不滅，自性空寂，離於諸相，為甚麼有佛
出世，及轉法輪度眾生呢？又為何菩薩於無生法中，見有眾生而度脫之呢？
　　佛告勝天王言，法不滅故不生。法不滅故不生者，性相常住也。只怪眾生無智
，妄見有生有滅耳。
　　何故諸法不生不滅？因為諸法性空，無有變異故。諸法性空無有變異，但以世
諦因緣，見有生滅。既然以世諦因緣見有生滅，故知生滅皆如幻而已。所以生滅皆
是虛妄，非真實有生滅也。
　　菩薩摩訶薩行般若波羅蜜，以善巧方便，如實見如幻之因緣法，即知世諦悉空
無有，不見世諦堅實也。世諦不過似乎有，如影子一般。世諦不過如陽炎，不過如
聲之響。譬如人登山一呼，便有迴響，而迴響非真實有也。世諦不過如幻如化。世
諦無有安住，變動不拘。故曰不安搖動。從因緣假有而生，非為真實也。
　　菩薩以般若波羅蜜智慧，觀諸法性空，乃因緣幻生非實。於是作是念，此等世
諦諸法，今見有生有住有滅，究竟以何因緣生，以何因緣滅呢？
　　於是便知，無明生行，行生識，識生名色，名色生六入，六入生觸，觸生受。
凡夫以受的因緣，復生貪愛。貪愛如渴，便生取著。由取著故，於是相續而有。由
有故受生，由生而有老。老故有死，乃至憂悲苦惱聚集。便知眾生虛妄受生，皆由
無明所致也。無明若斷，則其餘行識名色六入觸受愛取有生老死十一分，則滅矣。
好像人身一樣，若斷其命根，則其餘諸根，便沒有用了。
　　<經>【大王。邪見外道為求解脫。但欲斷死不知斷生。若法不生則無有滅。譬
　　　如有人塊擲師子。師子逐人而塊自息。菩薩亦爾。但斷其生而死自滅。
　　　犬唯逐塊不知逐人塊終不息。外道亦爾不知斷生終不離死。大王。菩薩
　　　摩訶薩如是行般若波羅蜜。善知因緣諸法生滅。】</經>
　　邪見外道，外道之人，無如實正知見也。外道之人，為求解脫，但只知求不死
，卻不知求斷生。若能無生則無滅矣。
　　以下舉譬喻說明。譬如有人，用土塊擲獅子。獅子有智，知道追逐於人。人被
追則不能擲塊，故塊自息。菩薩有智慧，知有死而不斷死，逕斷於生，無生則死自
息矣。
　　犬喻邪見外道。犬無智慧，人以土塊擲犬，而犬卻捨人而逐塊，以犬逐塊故，
人仍可繼續擲塊，故塊終不息。此用喻外道愚癡，不知斷生，只知斷死也。
　　大王！菩薩摩訶薩如是行般若波羅蜜，善知因緣諸法，生滅如幻如土塊然。若
能如實知見法性無生，則如幻之因緣生滅自息矣。
　　<經>【大王。菩薩摩訶薩行般若波羅蜜。知緣生法空無實有不起我慢。若生婆
　　　羅門剎利居士長者之家。不起二慢尊貴豪富。若生貧賤自知宿業不甚清
　　　淨得報下劣。心起厭離即求出家。作是思惟。如我此身雜業所得。更修
　　　淨業令自清淨使他亦爾。自求度亦復度他。自求脫離亦解他縛。以是
　　　因緣即生精進不墮懈怠。障道惡法皆為斷除。助道善法悉應增長勤修精
　　　進。作是思惟我負重擔。應當自滅一切煩惱。度脫眾生不得懈怠。】</經>
　　大王！菩薩摩訶薩行般若波羅蜜，知緣起法性空非是實有。以如是知故，所以
於一切法不起我慢。如果生於婆羅門、剎利、居士、長者之家，不以尊貴、豪富，
生於二種慢。
　　若生貧賤之家，自知皆因宿世有不淨之業，始得如此下劣之報。於是心起厭離
生死，求出家修解脫道。
　　并且作是思惟，自念我今此身，非是清淨之身，而是以雜業所得之身。雜業者
，善惡間雜之業也。
　　如此思已，於是自修淨業，令自己得到清淨，使其他眾生亦得到清淨。這樣自
己求度，亦復度他。自求脫離生死，亦令其他眾生，脫離生死之繫縛。這種行，便
是自度化他的菩薩行。
　　以如是之因緣，即生精進心，而不墮於懈怠。障道惡法皆斷者，斷一切惡也。
助道善法增長者，修一切善也。如是身心不懈，勤行精進。
　　作如是思惟，我負重擔，應當自滅一切煩惱。重擔有二種，即分段生死，與變
易生死。如是二種生死，皆由煩惱生。見思煩惱生分段生死，無明煩惱生變易生死
。故曰思惟我負重擔，應當自滅一切煩惱。
　　不但自己作如是思惟，同時亦應度脫一切眾生，不得懈怠。
　　<經>【菩薩摩訶薩行般若波羅蜜。親近師僧多聞寡聞有知無知持戒破戒。但生
　　　佛想恭敬同學思惟我今依師學習。修善未滿悉令滿足。煩惱未盡斷之令
　　　盡。擁護善法捨離不善。一切種智憐愍世間。大悲福田寂靜天人師。是
　　　我大師善得吉利。一切天人皆事法王以為大師。】</經>
　　菩薩摩訶薩行般若波羅蜜，應親近師僧。無論師僧是多聞智慧，或是寡聞無智
慧；持戒清淨，或是破戒。均應恭敬親近之。面對師僧，應生見佛之想。對師僧須
恭敬一同學習佛法。
　　應作如是思惟，我今依師學習，修習善法未滿足者，悉令滿足之。對於煩惱惡
法，未盡斷者，悉令盡斷。應擁護善法，捨離不善法。
　　一切種智，憐愍世間。是言佛世尊，憐愍世間也。佛是世間大悲福田。佛是妙
湛總持不動尊，故曰寂靜。天人師者，佛為天人師範。此是吾人師，師事之可得吉
利。佛為法王，一切天人皆師事之以為大師也。
　　<經>【菩薩摩訶薩行般若波羅蜜作是思惟。佛說淨戒。設為身命亦不毀犯。如
　　　世尊說隨順佛教即供養佛。若婆羅門剎利居士長者。種種飲食信心施與
　　　。如法受用不令彼人空失果報。食者施者俱得利益。婆羅門剎利居士長
　　　者。以沙門名而召菩薩作福田想。菩薩應當如理如量修行正法。即令顯
　　　現沙門功德福田功德。菩薩如是自行化他不曾休廢。】</經>
　　菩薩摩訶薩，行般若波羅蜜，持淨戒律。作是思惟，佛說淨戒，我應堅持。寧
失身命，亦不毀犯也。
　　如世尊所說，若能隨順佛教，便是供養佛。戒律乃佛所說也，若能嚴持淨戒，
便是隨順佛教。
　　婆羅門剎利居士長者，以種種飲食，信心清淨施與菩薩。菩薩嚴持淨戒，便是
如法受用。如法受用，能令施者得大果報，故曰不令彼人空失果報。菩薩嚴持淨戒
，如法受用，能令施者受者，俱得利益。
　　財施只令施者受益，受者無益。何以故？施者可得果報，受施者無也。然法施
功德無量，能令施者受者，俱得利益。如法施，如法受，即是法施也。
　　婆羅門剎利居士長者，以沙門名而召（名）菩薩，作福田想。沙門是出家眾，
印度佛道外道出家者，皆名沙門。佛道出家眾，曰沙門釋子。異道出家眾，僅稱沙
門，不稱釋子。沙門者為世福田，供養之可得大福。
　　今視菩薩如沙門，故曰以沙門名，而名菩薩，視菩薩為良祐福田。
　　菩薩當如理如量修行正法。深契第一義諦曰如理，深契世諦曰如量。正法者，
實相法也。
　　菩薩如理如量修行正法，即能顯現沙門功德，福田功德。菩薩如是如理如量修
行正法，自行化他，不曾休息廢忘也。
　　<經>【菩薩摩訶薩行般若波羅蜜。如是修行則能隨順一切世間。見瞋恚者生下
　　　劣心。見高慢人起無我想。見邪曲人起正直想。見妄語人起如實言。於
　　　惡口人常說愛語。見剛強者示現柔和。見慘毒人則行慈忍。見邪法人則
　　　生大慈。見苦眾生則起大悲。見慳嫉人則行布施。】</經>
　　菩薩摩訶薩，行般若波羅蜜，如理如量修行正法，便能隨順一切世間。何以故
？隨順世諦，而不違第一義諦故。
　　見瞋恚者而能隨順，於自己生下劣心。於自己生下劣心者，不自高也，甘處下
也。
　　見高慢人，而能隨順，起無我想。遇到貢高我慢之人，不與計較，而生無我之
想。第一義中，法性空寂，無有「我」受其慢也。
　　見邪曲人起正直想。邪見之人，心地不正，菩薩卻示以正直。
　　見妄語之人，菩薩則起如實之言。如實之言者，如理如量也。
　　於惡口人，常說愛語。愛語者柔軟語，如實語也。菩薩所說，無有妄語惡口綺
語離間語，是為愛語。
　　見剛強人，示現柔和。菩薩遇到剛強難調之人，以柔和忍辱而感化之。
　　見慘毒人，則行慈忍。菩薩遇到殘暴毒惡之人，則行慈悲忍辱而度化之。
　　見行邪法之人，則興大慈，見苦惱眾生，則起大悲。思救拔也。
　　見慳嫉人，則行布施。於慳貪嫉之人，則行布施。行布施者，令其發起善心
，放捨慳貪嫉。
　　<經>【大王。菩薩摩訶薩行般若波羅蜜。如是隨順世智生淨佛國。何以故。持
　　　戒無缺離諸雜穢。修平等心。於眾生所具大善根不著名利。清淨之信無
　　　所望報。勤行精進不生懈怠。修諸禪定離散亂法。以微妙慧而習多聞。
　　　諸根不缺具足利智。常修大慈遠離瞋惱。以是因緣生淨佛國。】</經>
　　大王！菩薩摩訶薩，行般若波羅蜜，以如是隨順世智，能生清淨佛國。何以故
？以菩薩如是隨順，則持戒無缺。持戒無缺則離諸雜穢，故能生清淨佛國也。
　　菩薩以如是隨順世智持戒無缺，則能修平等心無分別心。於眾生所，具大善根
。具大善根者，眾生無邊誓願度也。
　　菩薩雖度眾生，但不貪著名利。清淨之信，無所望報。清淨之信者，清清之施
也。菩薩於眾生行清淨施，而不望報也。何為清淨施？三輪清淨也。是為菩薩行布
施波羅蜜。
　　勤行精進不生懈怠。此是菩薩行精進波羅蜜。
　　修諸禪定離散亂法。此是菩薩修禪定波羅蜜。
　　以微妙慧而習多聞。此是菩薩修般若波羅蜜。
　　故菩薩隨順世智持戒無缺，便能成就其餘五波羅蜜也。
　　並且能常修大慈，遠離瞋惱，此言忍辱波羅蜜也。以是因緣，生清淨佛國。於
此可知，淨戒波羅蜜，可攝其餘五波羅蜜也。
　　<經>【爾時勝天王白佛言。世尊。如佛所說。修戒等法生佛國土。為修行一行
　　　亦生。佛告勝天王言。大王。若有菩薩摩訶薩於前所說種種法中。淨修
　　　一行即修眾法。如是一行得生淨土。何以故。一一行中具眾行故。】</經>
　　爾時勝天王白佛言，如佛所說者，修淨戒等法，則生佛國土。若修行諸法中一
種行，是否亦得生佛國土呢？
　　佛言大王！若有菩薩摩訶薩，於我上來種種法中，淨修一行，即是修行眾法了
。
　　例如六波羅蜜，一一皆攝其餘五波羅蜜。若持戒則能捨慳貪行於布施。即能修
忍辱，行於慈和。即能勤精進，戒除懈怠。即能心不散亂，修於禪定。即能不迷事
理，而長智慧。
　　若能安忍，必能放捨而行布施。若能忍辱，必能持戒。若能安忍，必行精進。
若能安忍，必增進禪定。若能忍辱，必生智慧。
　　若能精進，必能行布施供養三寶。若能精進，必能持戒。若能精進必能忍辱。
若能精進必得禪定。若能精進必得般若智慧。
　　簡單言之，禪定、般若、布施，一一皆攝餘五度。所以若能淨修一行，即是修
眾法也。因為這種原因，修一一行，皆得生佛淨土。因為一一行，皆具正行故。
　　<經>【大王。菩薩摩訶薩行般若波羅蜜。如是行生淨土不為胎污。何以故。菩
　　　薩摩訶薩。造作佛像修葺伽藍。如來塔前香泥塗地燒香供養。或以香湯
　　　浴洗佛像。於伽藍內掃灑泥塗。菩薩摩訶薩。供養瞻省父母之身師僧同
　　　學及諸沙門。以平等心皆悉供養。迴此善根為一切眾生。迴向阿耨多羅
　　　三藐三菩提令得清淨。】</經>
　　大王！菩薩摩訶薩行般若波羅蜜如是修行，便生淨土，不為胎污。不為胎污者
，化生也，得法身也。
　　何以故？菩薩修以下諸功德。諸如塑造佛像，修葺伽藍。伽藍者，僧眾居處，
寺也。
　　至塔廟中，香泥塗地。塗地者，治地也。
　　供養瞻視父母之身，及以平等心，供養師僧同學及諸沙門等。以此善根，迴向
為一切眾生，皆迴向無上菩提，令得清淨。換句話說，以此善根，令一切眾生皆迴
向菩提皆得清淨。菩薩如是行，便生清淨佛土，不為胎污。
　　<經>【菩薩摩訶薩如是行般若波羅蜜即得離俗。何以故。心無取著不染朋黨背
　　　諸境界。遠離愛緣境界不染。世尊說戒如實修行。少欲知足隨宜四事。
　　　趣足過時心常怖畏樂寂靜離。】</經>
　　菩薩如是行般若波羅蜜，即得離俗。何以故？因為菩薩心無取著執求，菩薩不
結朋黨，背諸朋黨境界。
　　朋黨者，不如法不如律不如佛所教，愛著結黨諍訟。是謂朋黨，非同於法朋。
何謂法朋？道人無以為親，以法為親。菩提眷屬，來入佛正法中。和合一味，無愛
著無結黨無諍訟，所有功德迴向一切眾生，迴向無上菩提，是之謂法朋也。
　　遠離愛緣，境界不染。心無愛著，不為境界所染。
　　對於佛所說的戒，如實修行無有違逆。常修少欲知足，對於衣食湯藥臥具等四
事供養，隨宜而取，絕不過求。如果於四事求取超過時，心常慚恥怖畏。
　　同時菩薩應該樂於寂靜，遠離憒鬧。所謂寂靜者，外則遠諸憒鬧，內則無諸欲
蓋。
　　<經>【大王。如是菩薩摩訶薩行般若波羅蜜不著俗法即得淨命。無偽威儀口意
　　　欺詐。於施主前終不詐偽現身威儀。安祥徐步視前六尺。若背檀越即便
　　　縱誕。於施主前不為利養下聲細語軟美之言順彼意語。若背檀越則便自
　　　縱。見他行施口言不用心實欲須如是名為內心熱惱。口現少欲心貪利養
　　　。】</經>
　　大王！如是菩薩摩訶薩行般若波羅蜜，不著俗法，即得淨命。得淨命者，生於
淨土也。
　　云何不著俗法？無偽威儀，口意欺詐。此言菩薩三業清淨也。無偽威儀，是言
身業清淨。無有口、意欺詐，是言口業清淨意業清淨。
　　於施主前，終不詐現威儀。若於施主前詐現安祥（庠）徐步，目視前方六尺之
處，端肅前進。若背施主，便縱恣荒誕，這便是詐現身威儀。菩薩無論在施主前或
施主後，均須威儀具足，無有放縱也。
　　於施主前，不要為利養故，便表現得下聲細語，言談軟美，處處說些順施心意
的話。在施主背後，便粗言放縱，這都是詐現威儀。
　　見有人行布施時，口中雖說不用，但心中實是貪欲。若如是者，其內心必然熱
惱而不清淨。這便是口現少欲，心貪利養也。
　　<經>【大王。菩薩摩訶薩行般若波羅蜜。悉無此偽離求利相。若見檀越不得發
　　　言。三衣弊壞器闕無或須湯藥。於施主前不得發言。某甲檀越施我此
　　　物。彼人謂我持戒多聞大悲心淨。雖爾讚歎我無此德。唯當修行報施主
　　　恩。】</經>
　　大王！菩薩行般若波羅蜜，悉無如此虛偽，離求利養之相。如果見施主來，不
應自言三衣弊壞。三衣者，僧伽黎，鬱多羅僧，安陀會也。不應於施主前，自言三
衣破舊，不堪服用。
　　亦不應於施主前自言器缺無。者多羅，譯為應量器。不得自言缺少器，
或者自言需要湯藥。
　　不應於施主前自言某甲施主供養我此物，不應言彼施主稱讚我能持淨戒，多聞
智慧，大悲心淨，憐愍眾生。
　　雖然有人這樣讚歎，當思我無此德，唯當精進修行，以報施主之恩。
　　<經>【菩薩摩訶薩。不應如是自讚毀他。隨順白衣而求利養。若施餘人勿生瞋
　　　惱。不作諂曲而以取財。不詐親善害他取物。不為他人戲弄取財。檀越
　　　擬施或讚歎人。若說法者或擬大眾。或復未擬或施未決。菩薩不得入中
　　　取分。若受施財不應執著。此是我有此是我物。即當迴施沙門師僧父母
　　　。及餘貧乏平等受用。若財物盡不以生憂。少日不得心無苦惱。】</經>
　　菩薩不應自讚毀他，不應隨順承意白衣，而求利養。若施主施其他人，不應生
瞋惱嫉之心。不作諂曲不正直的言行而取施主的財物。
　　菩薩不詐現親善的態度，而損害他人而取得財物。不為他人戲弄取財，不為他
人雇用歌舞倡伎取財也。律云如是取財者，便是污他家行惡行也。
　　施主擬施。擬施者，意欲布施也。或讚歎說法者而行供養。或者意欲布施大眾
僧。或者未欲布施。或者雖布施大眾中，而尚未決定與誰。如是等情形，菩薩不得
入中，求取沾分也。
　　如果菩薩受施主施予財物，不應執著獨為己有。應當迴施與沙門，或者師僧，
或者父母，或其餘貧乏眾生。以平等心施與之，令彼等得到受用。
　　菩薩若財物已盡，不因而生憂惱。如果有幾日得不到施物，心中無有苦惱。
　　<經>【大王。菩薩摩訶薩。受施迴與二俱清淨。行清淨故心不疲勞。何以故。
　　　菩薩　摩訶薩行般若波羅蜜。為利益眾生久處生死而不厭患。若有魔事
　　　眾苦逼切心無退轉。若人欲行二乘之道。即為說法不憚疲勞。菩薩自修
　　　助菩提法無有厭倦。】</經>
　　大王！菩薩摩訶薩，受施迴與，二俱清淨。菩薩行般若波羅蜜，無我相無人相
，故二俱清淨。二俱清淨者，不取能施相，不取受施相也。以如是故，其行清淨。
行清淨故，心不疲勞。心不疲勞者，不退大乘也，不為境動也。不謂受施時得，不
謂迴施時失，故心不疲勞。
　　何以故？菩薩為求利益眾生，雖久處生死而不厭患。縱使有魔事眾苦逼切身心
，終不退轉度生之心也。
　　如果有人心生疲勞，欲退墮二乘，菩薩便為其說大乘法，不憚疲勞。菩薩迴向
無上菩提，所以修助菩提法，無有厭倦。
　　<經>【大王。菩薩摩訶薩行般若波羅蜜。如是精進則能隨順佛正教行。何以故
　　　。菩薩摩訶薩行般若波羅蜜。離諸放逸心常謹慎。善攝自身不作諸惡不
　　　善之法。口意亦爾。菩薩摩訶薩行般若波羅蜜。雖處現在恒懼未來一切
　　　諸惡不善之法斷之不生。言必附理常說法教。非法不言悉棄穢業。純修
　　　淨行不毀佛教。遠離煩惱不淨之法。是名擁護如來正教。一切諸惡不善
　　　之法悉斷離之。】</經>
　　大王！菩薩摩訶薩行般若波羅蜜，如是精進，則能隨順佛正教行。
　　云何精進呢？離諸放逸，心常謹慎。離諸放逸者，即是精進也。
　　云何離諸放逸？善攝自身，不作諸惡不善之法。身離諸惡，即離殺盜婬也。
　　口意亦爾。口意亦不作諸惡不善之法。口離諸惡者，無口四過也。意離諸惡者
，無貪瞋癡也。如是所行，三業清淨，可無放逸矣。
　　菩薩雖處現在，恒懼未來。此言菩薩畏因也。眾生顛倒，只懼現在，不懼未來
，是畏果不畏因，故常造諸惡。菩薩不爾，恒畏其因，故不作諸惡不善之法。令一
切諸惡不善之法，斷之不生。
　　菩薩所言，言必如理。常說佛之教法，非法不言。菩薩悉棄穢業。穢業者不淨
之業也，三途六道皆為穢業。菩薩純修清淨之行，不違背毀棄佛教。清淨行者，無
十惡業也。
　　菩薩遠離一切結使煩惱，及不淨之法。易言之，菩薩遠離惑業也。如是則名擁
護如來正教。使一切諸惡不善之法，悉斷離之。
　　<經>【大王。菩薩摩訶薩行般若波羅蜜。如是隨順佛清淨教。視諸眾生面門先
　　　笑曾無嚬蹙。所以然者。心離穢濁諸根清淨不染離垢。心不瞋恚內無恨
　　　結。】</經>
　　大王！菩薩摩訶薩行般若波羅蜜，如是隨順擁護佛之清淨教。菩薩見一切眾生
，面先帶笑，令眾生歡喜。無有嚬蹙不悅之色。所以如此者，菩薩心離穢濁，無有
憂惱。諸根清淨，不染六塵，離諸結垢。所以心不瞋恚，內無恨結。
　　<經>【菩薩摩訶薩。如是行般若波羅蜜即得多聞。觀察生死能如實知。欲火熾
　　　然瞋火焚燒。愚癡之火常所迷亂。亦如實知有為無常。一切行苦諸法無
　　　我。世間眾生耽著戲論。一切法中唯有涅槃乃為寂靜。若聞他說即思惟
　　　義。傳以授人。發大慈悲起堅固意。若不聞法則無思修。是故聞慧猶如
　　　字本。一切智慧因之而生。得多聞則護正法。】</經>
　　何以菩薩行般若波羅蜜，即得多聞呢？行般若波羅蜜者，心清淨不取於相。菩
薩多聞不取於相則為智本。如果多聞取著於相，便成智障。所以菩薩行般若波羅蜜
不取於相，便得多聞之益也。
　　菩薩既得多聞增長智慧，於是便能觀察生死，如實而知。
　　便能如實而知，貪欲之火熾然，瞋恚之火焚燒，愚癡之火常能迷亂眾生，令眾
生行入邪惡。
　　亦能如實而知，一切有為法，悉皆生滅無常。如實而知一切行皆苦。如實而知
一切法無我。
　　亦能如實而知，世間眾生皆取著於虛妄的名相，因名相而產生種種不實之戲論
。
　　亦能如實而知，一切諸法之中，唯有清淨，寂靜、無相、無生、空之涅槃為真
實的。
　　若聞他人說法時，便因聞而思。因思而修。既得其益，并以授人。發大慈悲心
，起堅固不拔之心意，願度無邊眾生。
　　應知如果不聞法，便不能思慧。不起思慧，便不能行修慧。是故三慧以聞為本
，聞慧所以為三慧之本者，多聞而不取相也。
　　猶如字本。「阿」為一切字音之本。我人欲言，必先開口作「阿」狀。「阿」
無音，而一切音由其發，故曰字本。由此可知，「阿」無聲也。故多聞須是不取相
，以無相故，能出一切義。
　　一切智慧，皆因聞慧而生。既得多聞，則能護持正法。
　　<經>【大王。未來末世正法滅時。其有眾生樂勤修行。不值法炬無人為說甚深
　　　之法。爾時菩薩。即為演暢甚深妙法。所謂般若波羅蜜。令諸眾生得戒
　　　定慧。又讚之言。善男子。如是末世正法滅時。汝等能發菩薩之心。求
　　　阿耨多羅三藐三菩提利益眾生。此般若波羅蜜。三世諸佛之所行者。汝
　　　若勤修。則去阿耨多羅三藐三菩提不遠。何以故。般若波羅蜜不離菩提
　　　。譬如有人種穀已秀。當知收穫必在不久。菩薩亦爾。求阿耨多羅三藐
　　　三菩提。得聞般若波羅蜜。當知決定去佛不遠。】</經>
　　大王！未來末世，正法滅時。
　　正法滅有二時，一者正法一千年，像法一千年，末法一萬年。佛滅一千年後，
進入像法時期，便謂正法滅時。二者末法時期，曰正法滅時。今云未來末世，當是
言末法時期也。
　　其有眾生樂於精勤修行，但不遇善知識。法炬者，善知識也。無人為說甚深法
義。爾時菩薩即為演說般若波羅蜜。般若波羅蜜，即甚深妙法也。
　　眾生聞法，即得戒定慧。菩薩並且讚歎言，善男子！汝於末法時期，猶能發菩
薩之心，求無上菩提，利益眾生，實堪讚歎。
　　須知般若波羅蜜，是三世諸佛之所行者。汝今能勤苦修行，則去無上菩提不遠
也。為甚麼呢？因般若波羅蜜為因，無上菩提為果，故般若波羅蜜，不離無上菩提
。
　　譬如有人種穀，若穀已秀穗，當知收穫必不遠矣。菩薩亦是如此，若聞般若波
羅蜜，定知去無上菩提不遠矣。如種穀人，若穀已秀，定知不久即當收穫。
　　<經>【大王。若善男子善女人。捨離般若波羅蜜。更依餘法求阿耨多羅三藐三
　　　菩提無有是處。猶如王子捨其父王。更就餘人求為太子決不可得。菩薩
　　　亦爾。求薩婆若必因般若波羅蜜得。譬如犢子若欲須乳必依其母。若就
　　　餘牛則不可得。】</經>
　　若善男子善女人，捨般若波羅蜜，依於其餘法門求無上菩提，無有是處。欲得
無上菩提，終不可得也。
　　以下舉譬喻明之。好像王子捨其父王，更依餘人求為太子，是不可能的。
　　菩薩亦是一樣，求薩婆若。薩婆若即無上菩提也。一定要因般若波羅蜜求，方
能得之。
　　再如犢子求乳，必依其母。若就餘牛求之，則不可得。
　　<經>【大王。菩薩摩訶薩。親近般若波羅蜜。常為法王子相莊嚴身。以好為華
　　　嚴飾身相諸根不缺。如來行處常所遊行。所行之道隨佛如來所覺而覺。
　　　救護世間苦惱眾生。善能通達佛所說教。常修梵行守護如來薩婆若城。】</經>
　　大王！菩薩摩訶薩，親近般若波羅蜜，常為法王子，諸相莊嚴其身。以好為華
者，以隨形好為華，嚴飾其身相，諸根無有缺損。
　　并且於如來行處，常所遊行。言如是菩薩，其行鄰近於佛也。
　　菩薩所行之道，隨佛如來之所行道。并且隨佛所覺，而覺悟之。佛所覺者為何
？無上正等正覺也。
　　如是菩薩，能救護世間苦惱眾生。善能通達佛所說之言教。云何方為通達佛之
言教？聞法入理，入理起行，方為通達佛所教。既能入理起行，是故常修梵行，守
護如來薩婆若城。
　　<經>【大王。菩薩摩訶薩行般若波羅蜜。為法王子。釋梵護世之所尊重。何以
　　　故。行菩薩道阿鞞跋致。一切諸魔所不能動。安住佛法通達一切空平等
　　　理不信外緣。如是安住佛法智慧。不與聲聞辟支佛共。超過世間住無生
　　　法忍。】</經>
　　菩薩為法王子，釋梵護世皆所尊重。因為行菩薩道者，得不退轉，一切諸魔所
不能動也。
　　如是菩薩安住佛法，不動不搖。通達一切空，一切法平等之理。不信外道因緣
，如是便能安住佛法，得如實智慧。
　　菩薩不與只求自度的聲聞辟支佛法共，超過一切世間，不為世間所染。為是菩
薩，住於無生法忍，得真實之果報。得無生法忍者，住實報莊嚴土也。
　　<經>【大王。菩薩摩訶薩行般若波羅蜜。能如實知一切眾生心貪欲瞋癡上中下
　　　品。亦如實知善心堅固心。如實知已。各各為說諸對治法。如是則能善
　　　化眾生。菩薩摩訶薩行般若波羅蜜。若有眾生應見佛身受化度者。菩薩
　　　摩訶薩即現佛身而為說法。應以菩薩身化度者現菩薩身。應以辟支佛身
　　　而受化者即現辟支佛身。應以聲聞身受教化者。即現聲聞身。應以帝釋
　　　梵王婆羅門剎利長者居士身受教化者。皆為示現而度脫之。大王。菩薩
　　　摩訶薩如是行般若波羅蜜教化眾生。】</經>
　　大王！菩薩摩訶薩，以行般若波羅蜜之功德，能如實知一切眾生心。知一切眾
生貪欲、瞋恚、愚癡，是上品貪瞋癡，或是中品貪瞋癡，或是下品貪瞋癡。亦能如
實知，眾生之善心堅固心。
　　這樣如實知已，便各各為說對治之法。例如貪欲重者，為說不淨觀。瞋恚重者
，為說慈悲觀。愚癡重者，為說因緣觀。因病與藥，各各為說對治之法。
　　菩薩為眾生說法對治，便能善化眾生了。若有眾生應見佛身，而受化度者，菩
薩便現佛身而為說法。若有眾生應以菩薩身而受化度者，菩薩即現菩薩身而為說法
。若有眾生，應以辟支佛身受化者，菩薩即現辟支佛身而為說法。若有眾生，應以
聲聞身而受教化者，即現聲聞身而為說法。應以帝釋、梵王、婆羅門、剎利、長者
、居士身而受化度者，菩薩皆以示現而度脫之。
　　大王！菩薩摩訶薩，如是行般若波羅蜜教化眾生也。
　　<經>【菩薩摩訶薩行般若波羅蜜。心性慈和正直軟善。無諸諂曲嫉垢穢心常
　　　清淨。言語不麤遠離惡口。多行忍辱親狎眾生。】</經>
　　菩薩行般若波羅蜜，心性慈悲柔和，正直而軟語和善。無有諂曲嫉垢穢等不
正之心，心常正直清淨。言語方面，無粗惡語，遠離惡口罵詈。行為方面，多行柔
和忍辱，親近眾生。
　　<經>【大王。菩薩摩訶薩如是行般若波羅蜜則在處安樂。所以然者。具足正見
　　　及清淨見。清淨之行所行境界與心相應。若心相違惡不善法。如是境界
　　　及染穢處斯則不行。】</經>
　　菩薩行般若波羅蜜，所在之處，皆悉安樂。何故皆悉安樂呢？因為菩薩具足正
見，及清淨見。菩薩以清淨心，行清淨行，所行之境界，亦與清淨心相應。所謂心
清淨，則一切境界清淨也。
　　如果與清淨心相違，諸惡不善之境界。如是境界，及染污穢雜之處，菩薩則不
行也。
　　斯則不行者，非是菩薩不入染穢處也。菩薩若不入染穢處，將何以度眾生？是
言菩薩於染穢處，不行貪瞋癡等惡不善法也。
　　<經>【菩薩摩訶薩行般若波羅蜜。見同學人心生歡喜。若財若法與他共用。唯
　　　行一道。所謂佛道。唯佛為師不尊餘人。】</經>
　　菩薩行般若波羅蜜，見大乘同學人前來，心生歡喜。財物與法，與大乘同學共
同受用。唯有行於佛道，以佛為師。不尊其餘外道也。
　　<經>【大王。菩薩摩訶薩行般若波羅蜜如是在處安樂。具諸攝法而攝眾生。以
　　　利益施安樂施無盡施攝取眾生。利益語有義語如法語不異語攝取眾生。
　　　以財利益平等。身利益平等。命利益平等。資具利益平等。攝取眾生。】</經>
　　大王！菩薩摩訶薩，行般若波羅蜜，所在之處，悉皆安樂。因為菩薩具諸攝法
而攝眾生。攝法者四攝法也，布施攝，愛語攝，利行攝，同事攝。菩薩以如是四法
，攝眾生心向道也。
　　菩薩以利益施，攝取眾生向道。利益施者，法施也。因為現前與後世，皆得利
益者，為利益施。
　　菩薩以安樂施，攝取眾生。安樂施者，施以眾生資生之具也。
　　菩薩以無盡施，攝取眾生。菩薩以無上佛道，布施眾生，盡未來際直至成佛，
無有間斷，為無盡施。
　　菩薩以利益語攝取眾生。利益語者，以善法施眾生。
　　菩薩以有義語攝取眾生。菩薩言說，不取於相。雖說世間語言，而深契第一義
，是為有義語。
　　如法語者，如法如律之語也。
　　不異語者，決定語也，無前後顛倒語也。
　　菩薩以身、命、財，資生之具，利益平等攝取眾生。平等者，自利他利平等也
。經中下文自作解釋。
　　<經>【大王。利益施者即是法施。安樂施者即資生施。無盡施者即示現道。利
　　　益語者令彼生善。有義語者令彼見理。如法語者隨順佛教。不異語者說
　　　如實法。財利益平等者。可食可噉可飲可嗽可舐及衣服等。身利益平等
　　　者。如以攝衛利益己身令他亦爾。命利益平等者。真珠琉璃珊瑚瑪瑙多
　　　為外命。資具利益平等者。象馬車乘一切淨財。菩薩摩訶薩行般若波羅
　　　蜜。自行與他皆悉共同。】</經>
　　此一段文，以上已略作解釋。且文義甚明，不作詳解。
　　可嗽，可能是一種可嗽之食物。
　　攝衛。攝取衛護己身者。
　　菩薩自行與他，皆悉共同。即文中平等意也。
　　<經>【大王。菩薩摩訶薩行般若波羅蜜。受生端正。常能修習寂靜威儀。不偽
　　　威儀。清淨威儀。人所樂見內外溫善。觀者無厭能悅人意。一切眾生之
　　　所愛重。其有見者皆發善心。瞋恚者見心即得解。】</經>
　　大王！菩薩摩訶薩行般若波羅蜜，受生端正。受生端正者，相好具足也。
　　寂靜威儀者，無五欲五蓋十不善法也。
　　不偽威儀。菩薩威儀，誠諦自然，無矯柔造作也。
　　清淨威儀，不染不著也。
　　人所樂見，內外溫善。內溫善者，意清淨也。外溫善者，身口清淨也。以三業
清淨故，人所樂見。
　　觀者無厭以下，文意易解。
　　其有見者皆發不貪不瞋之善心。瞋恚者見之，瞋恚之心即得開解。
　　<經>【大王。菩薩摩訶薩行般若波羅蜜。如是端正則堪依止。守護眾生令煩惱
　　　滅。能將眾生離生死無邊曠野。能度眾生世間險難。為無眷屬而作親友
　　　。為煩惱疾而作良醫。無救護者為之救護。無歸依者為作歸依。無明眾
　　　生為作法炬。菩薩摩訶薩行般若波羅蜜。為諸眾生而作依止。治諸疾病
　　　如藥樹王。譬如善見大樹。根莖枝葉華果色香味觸。悉為眾生療治眾生
　　　病。大王。菩薩摩訶薩行般若波羅蜜亦復如是。從初發心為諸眾生治種
　　　種疾諸煩惱病。菩薩摩訶薩功德智慧。有疾病者見聞皆差。】</經>
　　大王！菩薩摩訶薩行般若波羅蜜，如是端正，堪可依止。
　　端正者，身心端正也，三業清淨也。如是端正，堪可為眾生作依止也。
　　如是菩薩，能守護眾生，令眾生煩惱息滅。能將護眾生出離生死曠野。能度眾
生世間險難，險難者生死也。
　　為無眷屬孤獨之眾生，而作親友。為被煩惱疾所害之眾生，而作良醫。
　　無救護者，為作救護。無救護眾生者，三界內眾生也。無歸依者為作歸依。歸
依者，歸投依靠也。為愚癡無明之眾生，為作法炬。法炬可破無明闇也。
　　菩薩行般若波羅蜜，如是為一切眾生而作依止。治眾生之疾病，如藥王樹一般
。
　　譬如善見大樹，無論根莖枝葉華果，乃至見其色，嗅其香，嚐其味，接其觸，
皆能為眾生療治眾病。
　　菩薩亦如此，從初發心以來，能為眾生治種種煩惱病。以菩薩之功德智慧，眾
生無論見其像而禮拜，聞其名而稱念，一切疾病皆得痊愈也。
　　<經>【菩薩摩訶薩行般若波羅蜜。常與功德相應。隨力所堪供養三寶。若有疾
　　　病即施湯藥若見飢渴即施食飲。若見寒凍即施衣服。師僧和上盡心承奉
　　　。同學法人合掌恭敬。造立伽藍布施田園。時時隨有捨與眾僧下使隸役
　　　如法料理。聞有名德沙門婆羅門修道行者時時往詣。】</經>
　　菩薩摩訶薩，行般若波羅蜜，常與功德相應。自利謂之功，利他謂之德。自利
者上求佛道也，利他者下化眾生也。菩薩行般若波羅蜜，常與上求下化相應也。
　　隨力之所能，供養三寶，此上求佛道也。若眾生有疾病者，即施湯藥以下，乃
下化眾生也。
　　若見飢渴眾生，即布施飲食。若見寒凍眾生，即施衣服。對於師僧和上（和尚
）盡心承意奉事。對於平輩一同學法之人，則合掌恭敬。
　　並且建立伽藍廟宇，供人參覲禮拜。布施田園，助人興建道場。平時則隨其所
有，捨與眾僧。
　　對於下使隸役等人，則如法如儀，哀愍而照顧之。
　　聞說有道德的出家人，或婆羅門，或修道之行者，則時時往詣親近之。
　　<經>【大王。菩薩摩訶薩行般若波羅蜜能生諸善。有巧方便教化眾生。於此佛
　　　國身不移動。而遊無量諸佛世界諮問正法。於此佛國身不移動。而遊無
　　　量諸佛世界聽受正法。於此佛土身不移動。示現無量諸佛國土供養如來
　　　。於此佛土身不移動。而遊無量諸佛世界。成就無上菩提資糧。於此佛
　　　土身不移動而遊無量諸佛世界。若有菩薩成佛道者供養恭敬。於此佛土
　　　身不移動。無量世界示現成道。於此佛土身不移動。無量佛國現轉法輪
　　　。於此佛土身不動移。無量佛國示現涅槃。於此佛土身不移動。無量佛
　　　國應得度者。為示化身皆悉令見。亦無分別有所作意。】</經>
　　大王！菩薩摩訶薩行般若波羅蜜，能生諸善。菩薩有善巧方便，上求佛道下化
眾生。
　　菩薩能於此佛國身不移動，而以化身遊無量諸佛世界，於佛所請問正法。法身
湛寂不動也，化身遊行無量世界。化身雖遊行無量世界，而法身常不移動。斯即一
月印千江，千江只一月。法身湛寂，無生無滅，無在無不在。化身遍現，現生現滅
，現在現不在。以法約化，生即無生。以化約法，無生而生。如是說者，仍屬世諦
攝。如約第一義諦言，十方世界，廓然大淨，無法報化等名字也。
　　同理可知於此佛國身不移動，而遊無量世界聽受正法；示現諸佛國土供養如來
；而遊無量諸佛世界，成就無上菩提資糧；而遊無量諸佛世界，若有菩薩成佛道者
供養恭敬；於無量世界示現成道；於無量佛國示現轉法輪；於無量佛國示現涅槃；
於無量佛國度化眾生。
　　處處示現化身，令一切眾生悉見，而不分別是真是化，有所分別作意也。
　　如此示現，悉是菩薩神通變化，不測無礙，不可思議。
　　<經>【爾時勝天王白佛言。世尊。云何菩薩摩訶薩。作種種化無分別心。佛告
　　　勝天王言。大王。譬如日月照四天下而無分別。我照天下為作光明。眾
　　　生業報自感日月光照天下。菩薩摩訶薩行般若波羅蜜亦復如是。雖現化
　　　身而無分別。何以故。眾生各有宿世善業。菩薩摩訶薩。昔從因地修行
　　　發願為度眾生。以此願力隨其所念。皆悉應現無分別心。】</經>
　　爾時勝天王問佛，云何菩薩摩訶薩，作種種變化，而無分別心呢？
　　佛先舉喻以明。譬如日月，光照四天下而無分別。四天下者，東西南北四部洲
也。日月光照四天下，無分貴賤淨穢，平等而照。
　　我以功德光，照諸世間，亦無分別。日月光平等照天下，佛的功德光平等照世
間，悉無分別心。至於眾生有見有不見，有蒙光有不蒙光者，乃是眾生業力所感而
有差別，非是佛心不平等也。
　　眾生業報自感，日月光照天下。至於眾生有見天日，有不見天日者，乃其業力
自感，非是日月光不平等也。
　　菩薩行般若波羅蜜，亦是如此。菩薩行般若波羅蜜，是以平等心無分別心度眾
生。眾生有善根因緣者，即蒙度化。無善根因緣者，即不蒙度化。然此皆眾生業力
所感，非菩薩心有分別也。
　　所以菩薩雖現化身而無分別，平等濟度。然眾生各有宿世善業深淺不同，致有
蒙度，有不蒙度者。
　　菩薩摩訶薩，昔從因地時，發願普度一切眾生。以此大願力故，隨眾生心之所
念，皆悉應現，無分別心也。然眾生無善根者，自心不念菩薩，以至於菩薩無緣化
現也。雖然如此，卻非菩薩心有分別也。
　　<經>【大王。菩薩摩訶薩行般若波羅蜜。如是方便善巧教化。速向阿耨多羅三
　　　藐三菩提。何以故。菩薩摩訶薩。行檀具足持戒清淨。無穿缺雜戒聚清
　　　淨。過諸聲聞辟支佛境。具足忍辱精進禪定般若方便願力智。如來世尊
　　　不共功德。一切具足已過聲聞辟支佛地。】</經>
　　大王！菩薩摩訶薩行般若波羅蜜，以如是方便善巧教化眾生，可以速向阿耨多
羅三藐三菩提。因為菩薩為度眾生，行布施波羅蜜，具足淨戒波羅蜜。菩薩持戒無
有穿漏，無有缺雜。所持之戒，皆得清淨。
　　菩薩所持，乃三具淨戒。即斷一切惡，行一切善，度一切眾生。所以超過聲聞
辟支佛境。因為聲聞辟支佛不斷一切惡，於三業中，僅守身口七支，無有意戒故。
不行一切善，因為不向無上菩提故。不度一切眾生，只管自了故。
　　菩薩具足忍辱、精進、禪定、般若、方便、願、力、智等十波羅蜜。如此十波
羅蜜，是聲聞辟支佛所無有的。菩薩以十波羅蜜功德，所以過聲聞辟支佛境。
　　甚至如來一切不共功德，菩薩皆具足。例如一切種智，十八不共法等，皆
如來不共功德，如是大菩薩摩訶薩皆具足。因此菩薩功德，過聲聞辟支佛地。
　　<經>【大王。菩薩初地乃至十地。行般若波羅蜜。修如是行得阿耨多羅三藐三
　　　菩提。說是法門時。眾中二萬天子得遠塵離垢法眼淨。三萬菩薩摩訶薩
　　　得無生法忍。八萬四千天人發阿耨多羅三藐三菩提心。無量百千億乾闥
　　　婆緊那羅皆悉合掌。讚歎如來遶耆闍崛山。無量百千億夜叉眾。雨諸蓮
　　　華遶耆闍崛山。十方無量恒河沙世界菩薩。來集讚歎如來世尊快說甚深
　　　般若波羅蜜為諸菩薩。世尊。因此般若波羅蜜。得有人天。須陀洹向須
　　　陀洹果。乃至阿羅漢向阿羅漢果。辟支佛道。菩薩十地。十波羅蜜。如
　　　來十力。四無所畏。十八不共法。一切種智。皆從般若波羅蜜中出。】</經>
　　世尊向勝天王言，大王！菩薩從初地乃至十地，行般若波羅蜜，修如是行，得
阿耨多羅三藐三菩提。
　　初地修布施波羅蜜，二地修淨戒波羅蜜，三地修忍辱波羅蜜，四地修精進波羅
蜜，五地修禪定波羅蜜，六地修般若波羅蜜，七地修方便波羅蜜，八地修願波羅蜜
，九地修力波羅蜜，十地修智波羅蜜。
　　既然菩薩從初地乃至十地，分別修此十波羅蜜，為何說從初地乃至十地，行般
若波羅蜜呢？因為般若波羅蜜，攝餘九波羅蜜故。
　　佛說如是法門時，與會大眾分別得益。前文有解釋者，不作重說。
　　讚歎世尊，快說甚深般若波羅蜜，為諸菩薩。意思是讚歎世尊，為諸菩薩說此
甚深般若波羅蜜也。
　　十方菩薩復稱世尊言，此般若波羅蜜，能出生一切法。能出生人天，出生四向
四果，出生辟支佛，出生菩薩之十地果位及十波羅蜜法。乃至出生如來之十力，四
無所畏，十八不共法，一切種智。如是等功德，皆從般若波羅蜜中出。
　　<經>【世尊。譬如世間一切眾生悉依虛空而空無依。般若波羅蜜亦復如是。一
　　　切法本而自無依。願令我等於未來世。為諸菩薩摩訶薩說般若波羅蜜如
　　　今佛說。又以種種香華散如來上。】</經>
　　十方來集菩薩，復讚歎言，世尊，譬如世間，一切眾生依虛空而住。然而虛空
卻無所依止。般若波羅蜜亦復如是，雖然般若波羅蜜出生一切法，為一切法之根本
。但般若波羅蜜，卻無能無所，無所依止。
　　願令我等於未來世，為諸發大乘心的菩薩，說般若波羅蜜，像現在佛說般若波
羅蜜一樣。
　　說罷，又以種種香花，散於佛上。
　　<經>【爾時耆闍崛山天神及餘集者空中讚言。我等憶念過去之世。無量諸佛於
　　　此耆闍崛山中。說是般若波羅蜜法亦如今日。】</經>
　　爾時靈山天神，及其餘來集之天神，同聲憶昔讚今。
　　<經>【爾時勝天王白佛言。世尊。空中諸天云何得知。如來境界久遠世。佛說
　　　是般若波羅蜜事。佛言。大王。此諸天等皆住不可思議解脫。是故能知
　　　過去遠事。】</經>
　　勝天王問佛，何故如是諸天，得知過去久遠世，諸佛於此山中說般若波羅蜜事
？
　　佛言是諸天等，皆住不可思議解脫，故能知過去久遠之事。
　　不思議解脫者，是等諸天，皆大菩薩，入法界解脫境界也。
　　<經>【大王。我昔為菩薩時。亦經生彼天神之道。見無量佛成道說法乃至涅槃
　　　。我常讚歎合掌禮拜。何以故。彼天神道壽命長故。】</經>
　　佛為令勝天王生信，自作證明。言我昔行菩薩道時亦曾生彼天神道中，亦曾見
無量諸佛，成道，說法，乃至涅槃。我亦曾對諸佛，讚歎合掌禮拜。因為彼天神住
不思議解脫境界，壽命長故。
　　<經>【爾時眾中有一天子。名曰光德。即從坐起偏袒右肩右膝著地。合掌向佛
　　　頭面作禮。白佛言。世尊。諸佛菩薩應遊淨土。娑婆世界是不清淨。云
　　　何世尊出現此土。爾時佛告光德天子。諸佛如來所居之處無有穢土。於
　　　是世尊。即以神力現此三千大千世界。地平如掌琉璃所成。無諸山陵堆
　　　阜荊蕀處處寶聚香華軟草。流泉浴池八功德水。七寶階砌樹木華果。咸
　　　說菩薩不退法輪。無有凡夫。唯見十方諸大菩薩。不聞餘音。唯聞般若
　　　波羅蜜聲。處處蓮華大如車輪青紅赤白。一一華中。皆有菩薩結加趺坐
　　　。即見如來於大眾中。為諸菩薩說甚深法。無量百千釋梵護世。前後圍
　　　遶。供養恭敬尊重讚歎。希有世尊。希有世尊。所說無虛真實不二。如
　　　世尊說諸佛住處實無穢土。眾生薄福而見不淨。世尊。若有善男子善女
　　　人。得聞般若波羅蜜名字甚為希有。況復書寫受持讀誦為他演說。】</經>
　　爾時眾中有一光德天子，請問佛言，諸佛菩薩皆居淨土，不當居於穢土。因為
諸佛菩薩修清淨因，應得清淨果報。無染污因，所以不應居於穢土。
　　但是世尊出現五濁惡世的穢土之中，難道世尊有染污因，生此濁惡之世嗎？
　　佛言，諸佛如來所居之處，無有穢土。皆是眾生業力所感，自見穢土而已。
　　於是世尊現神通力，令此世界現本來清淨之相。此三千大千世界，地平如掌，
琉璃所成。
　　地平如掌者，非如我人之掌，我人之掌，實不平也。有云如佛之掌，佛掌平也
。又有云，海底有石，方四千里，平滑如鏡，名曰掌石。地平如掌者，平如掌石也
。
　　現此娑婆世界，地琉璃所成。琉璃者，是一種青色玉石。
　　無諸山陵堆阜荊棘。處處是眾寶所成，香花軟草。文顯易明，無須作解
。
　　<經>【佛言。若善男子善女人。無量百千劫。以無礙心施他財物。若復有人以
　　　淨信心。書寫此經傳受與人。功德多彼。何以故。財施有竭。法施無盡
　　　。何以故。施財但能得世間果。若人若天昔已曾得。得已墮落今還復得
　　　。若以法施昔來未得。今始能得所謂涅槃。若三千大千世界一切眾生。
　　　有人教化悉令安住十善道中。若善男子善女人。以淨信心受持讀誦般若
　　　波羅蜜為他人說。功德勝彼。何以故。一切善法皆從般若波羅蜜生故。
　　　若三千大千世界一切眾生。有人教化。皆得須陀洹斯陀含阿那含阿羅漢
　　　果辟支佛道。若復有人信心受持讀誦書寫般若波羅蜜功德勝彼。何以故
　　　。聲聞辟支佛法。皆從般若波羅蜜中生。一切菩薩摩訶薩法。皆從般若
　　　波羅蜜中生。因此般若波羅蜜故有佛出世。般若波羅蜜所在之處。當知
　　　即是菩提道場轉法輪處。應念此處即我大師。如來應供正遍知處在此中
　　　。何以故。一切諸佛皆從般若波羅蜜生故。若人供養如來形像。不如供
　　　養般若波羅蜜。何以故。三世諸佛。皆因般若波羅蜜生故。】</經>
　　此一段文，係讚歎般若波羅蜜功德。從世善人天較量起，聲聞，緣覺，菩薩，
乃至於佛，均不及般若波羅蜜，功德為勝也。
　　為何般若波羅蜜，較諸佛猶為殊勝呢？因為諸佛雖尊，而法為佛母，佛猶從
法生。故般若波羅蜜，較佛尤為殊勝也。
　　先以般若波羅蜜，與人天相較。若善男子善女人，無量百千劫以來。此先明時
間之久也。以無礙心施他財物，心無吝惜，明其財施功德殊勝。以下便作二者功德
之較量。
　　若復有人以淨信心，書寫此經，傳受（授）與人，其功德比較財施尤多。
　　何以故？因為財施現前受益故有竭。而法施盡未來際受益故無盡。
　　何以故下，更作比較。施財者但能得世間人天果報。若人天之果報，過去亦曾
得到。但得人天果報，仍難免墮落。現在雖然復得，當知仍難免墮落也。
　　但法施則不然，昔來未曾得，今始得之。得此法施，可至究竟涅槃。故比較起
來，般若波羅蜜功德為勝。
　　假使三千大千世界一切眾生，如是眾生可謂多矣。若有人教化之，皆令安住十
善道中。不如善男子善女人，以淨信心受持讀誦般若波羅蜜為他人說，功德為勝。
　　受持讀誦是自度，為他人說是度人。若善男子善女人，以般若波羅蜜自度化他
，功德為勝也。
　　何以故？因為一切善法，皆從般若波羅蜜生故。以上是與度一切眾生生人天功
德較量。
　　若三千大千世界一切眾生，有人教化皆令得初果二果三果四果，乃至辟支佛道
，不如有人信心受持讀誦書寫般若波羅蜜功德為勝。因為一切聲聞與辟支佛法，皆
從般若波羅蜜出生故。
　　不但人天小聖從般若波羅蜜出生，一切大乘菩薩摩訶薩法，皆從般若波羅蜜生
。
　　同時因為此般若波羅蜜故，方有諸佛出世也。所以自凡夫人天，聲聞緣覺菩薩
乃至於佛，皆從般若波羅蜜中出也。
　　所以有般若波羅蜜所在之處，便是佛成道之菩提道場。便是佛轉法輪處。一切
弟子應念，有般若波羅蜜處，此處即我大師。因為如來應供正遍知我之大師，在此
處故。因為一切諸佛，皆從般若波羅蜜生故。
　　最後再度讚歎般若波羅蜜功德曰，若人供養如來形像，不如供養般若波羅蜜。
因為三世諸佛，皆因般若波羅蜜生。故經云，般若波羅蜜者，諸佛法身也。
</檔>
