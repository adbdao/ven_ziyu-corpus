<檔>
<篇>勝天王般若波羅蜜經邯鄲記</篇>
<節>勝天王般若波羅蜜經邯鄲記</節>
　　　　<節>平等品第六</節>
　　<經>【爾時勝天王。即從坐起偏袒右肩右膝著地。向佛合掌頭面作禮而白佛言
　　　。世尊。如佛所說法性平等。何者是平等。等何法故名為平等。佛告勝
　　　天王言。大王。等觀諸法不生不滅。自性寂靜名為平等。一切煩惱虛妄
　　　分別。不生不滅自性寂靜名為平等。名相妄想不生不滅。自性寂靜名為
　　　平等。滅諸顛倒不起攀緣名為平等。能緣心滅無明有愛即皆寂靜。癡愛
　　　滅故不起我我所名為平等。我我所滅名色寂靜名為平等。名色滅故邊見
　　　不生名為平等。滅斷常故身見寂靜名為平等。】</經>
　　爾時勝天王具儀請問佛言，世尊！如佛所言法性平等，怎樣是平等呢？等者，
平等於何法是名平等呢？
　　於是佛回答說，大王！平等觀一切法不生不滅，自性空寂不動，是名平等。如
果有生有滅，便非平等了。所以無生無滅，自性寂靜，即是平等義。
　　究竟何等法不生不滅，自性寂靜呢？例如一切煩惱，皆由虛妄分別而有。既由
虛妄分別而有，故一切煩惱即不生不滅自性寂靜，名為平等。
　　名相妄想皆由虛妄起，無有實義。眾生不知凡所有相，皆是虛妄。不知一切法
無相。竟取相為實有，因相立名，執著相名而生妄想。然而名相妄想，皆非實有。
以非實有故，所以不生不滅自性寂靜，名為平等。
　　滅諸顛倒，不起攀緣，名為平等。諸法悉畢竟空，執著為有，斯為顛倒。如果
空其有，復空其無，最後空有空無之「空」亦空，如斯則無顛倒也。是知無顛倒者
，無能無所，無有攀緣，這樣便名平等。
　　如果能攀緣之心滅，於是無明有愛即皆寂靜。有愛者，於三界所生之愛染也。
無明有愛之起，皆由攀緣心而起。攀緣心若滅，所以無明有愛悉寂。如此癡愛滅盡
，我我所之心便不起了。這樣便名為平等。換句話說，若息攀緣心，愛著心，我我
所心，便名為平等。
　　所以我我所若滅，則名色寂靜，名為平等。名者心法也，色者色法也。以眾生
執著名法色法故，於是生我我所想。然五陰皆空，故色法心法不可得。色法心法不
可得，故知我我所者，乃眾生虛妄執著也。若捨虛妄執著，則名色寂靜，故名平等
。
　　名色若滅，則分別見滅，分別見若滅，則邊見不生。邊見者，分別見也。若離
邊見，即契中道。中道者，無分別見也。是則名為平等。
　　由於滅斷見常見故，則身見寂靜，是則名為平等。斷見常見，即是邊見也。凡
夫執五陰身心為我，是名身見。以執身見故，輪迴六道。若知五陰皆空，是則身見
寂靜，名為平等也。
　　<經>【大王。能取所取一切煩惱障善法者依身見生。菩薩摩訶薩能滅身見。一
　　　切諸使皆悉寂靜作願亦息。譬如大樹拔除根株枝條枯死。如人無首命根
　　　即絕。一切煩惱亦復如是。若斷身見餘使自滅。大王。若人能觀諸法無
　　　我。則取可取皆悉寂靜。】</經>
　　大王！能取所取，一切煩惱障善法者，依身見生。能取者我也，所取者我所也
。以有能取所取，便生一切煩惱而障善法。如是等法，皆依身見而生。若能破身見
，則我我所及一切煩惱障善法者，便不生。如是便可不落三途，生人天中。
　　菩薩摩訶薩，因為能滅身見故，所以諸使寂靜。諸使者十使也，貪、瞋、癡、
慢、疑、身見、邊見、邪見、見取見、戒取見。一切造作願求亦息止了。
　　譬如大樹根株既除，枝條自然枯死。又如斷人之首，命根自絕。若人能斷身見
，其除一切結使煩惱自滅。
　　大王！若人能觀諸法無我，若觀諸法無我，自然便不生身見了。這樣便可能取
所取，皆悉寂靜。「取」者，即上文所謂之作願也。
　　<經>【勝天王白佛言。世尊。云何生我見障真實理。佛告勝天王言。大王。於
　　　五陰身妄執有我即生我見。真實之法自性平等。無能所執我見相違是故
　　　為障。】</經>
　　勝天王請問於佛，云何生我見，能障真實理呢？佛言於五陰身妄執有我，即生
我見。
　　本來五陰尚無，眾生愚癡，竟於五陰中執著有我，便生我見。以我見故，起惑
造業受苦。眾生不知真實之法，自性平等。自性平等者，法無自性，法性清淨，法
性不二不別。以無自性故平等。以清淨故平等，以不二不別故平等。如此平等，是
諸法實相。如是實相，無有能所之分別。
　　然而眾生不如實知，妄執五陰身而生我見。以致與真實之法相違，於是障乎真
實之理。
　　<經>【大王。如是我見不在內不在外不在內外。若無所住名為寂靜。即是平等
　　　。遠離我見通達平等。名真實空觀。空無相無願自性寂靜。不生不滅不
　　　取不著。遠離我見名為平等。】</經>
　　大王！如是我見，都無所住，不在內，不在外，亦不在內外。
　　不在內者，不在六根也。不在外者，不在六塵也。不在內外者，不在六識也。
如是我見，因緣而有，根塵識三事和合而生。故我見者，虛妄而生，性本清淨，都
無所住。
　　若我見無所住，故其性名為寂靜，是之謂平等也。
　　遠離我見，通達平等，名真實空觀。於是我們可以知道，所謂空觀者，非是觀
一空境。如果觀一空境，其境是有，則非空觀。空觀者，乃遠離我見，通達平等也
。平等則不二，不二則如如，如如則無分別，無分別則無我無人，不分別我人則清
淨，如是謂之空觀也。
　　真實空者，自然無相。因為空者非境，是故無相。既然空、無相，故不生願求
，是之謂自性清淨寂靜平等不動。所以不生不滅，不取不著，遠離我見，名為平等
。
　　<經>【大王。所言我者無來無去。無有真實虛妄分別。法從妄有亦是虛妄。菩
　　　薩摩訶薩行般若波羅蜜。觀如是法遠離虛妄。是故名為寂靜平等。】</經>
　　大王！所言「我」者，無來無去，無有真實，皆是虛妄分別而謂為我。
　　「我」既虛妄不實，「我」所執著的一切法，自然皆從虛妄的「我」而有。因
為一切法本非實有，因我見而妄執其為實有而已。何以故？因為一切法之真實性為
空，為無相，為無願，自性寂靜，不生不滅，不可取著，悉皆平等。以我見故，見
有諸法。我既虛妄，故法從妄有。既然法從妄有，故法亦虛妄。
　　菩薩摩訶薩，行般若波羅蜜，觀知我、法悉皆虛妄，是故名為寂靜平等。
　　<經>【大王。能取可取則名為燃離名寂靜。惑障為燃離為寂靜。菩薩摩訶薩善
　　　巧方便行般若波羅蜜。能如實知諸煩惱滅。為增善法斷除煩惱。不見可
　　　生不見可滅名為平等。修波羅蜜遠離魔障。不見可修不見可離名為平等
　　　。】</經>
　　大王！能取可取，則名為燃，離名寂靜。
　　能取可取者，能取所取也。則名為燃，燃者生也，對滅而立名。能取所取及生
，皆是假名而無實義。如果離名，則一切寂靜，無如是分別。
　　惑障為燃，以惑障故，謂為有生也。若能離惑障，則一切法寂靜也。因為一切
法本不生不滅，眾生以我見，妄見生滅而已。如淨業障經有云，法離熾燃，性不生
故。是知「燃」者，生也。
　　菩薩摩訶薩，以善巧方便，行般若波羅蜜，能如實知諸煩惱滅。
　　云何謂菩薩善巧方便行般若波羅蜜？如大般若經云，菩薩以無二為方便，無生
為方便，無住為方便，無分別為方便，無所得為方便行深般若波羅蜜。若菩薩
摩訶薩，無方便行般若波羅蜜，即墮二乘地。
　　舍利子問善現言，云何名為菩薩頂墮？善現答曰，若菩薩無方便善巧，而行六
波羅蜜多，無方便善巧住三解脫門，墮於聲聞或獨覺地，不入菩薩正性離生，名為
頂墮。即此頂墮，亦名為生。
　　若菩薩以善巧方便修般若波羅蜜，便能如實知諸煩惱滅。云何如實知諸煩惱滅
？非謂知有煩惱可滅也。乃謂如實知煩惱本不生也，本無所有也，本無自性也，本
來清淨也。
　　為增長善法故，斷除煩惱。善法者，菩提也。為增菩提故，所以斷除煩惱。菩
提是覺也，虛偽煩惱為迷也。換句話說，菩薩為求大覺，斷除諸迷惑也。
　　然此等煩惱，本自虛妄。實不見有煩惱可生，有煩惱可滅。如是不二不別，法
性本來清淨，名為平等也。
　　修諸波羅蜜，遠離魔障，以無所得為方便。不見可修，以所修者空故。不見可
離，以所離者本不可得故。如是修般若波羅蜜，名為平等。
　　<經>【菩薩常緣助菩提法。不起聲聞辟支佛心。於助菩提聲聞緣覺不見異相名
　　　為平等。緣薩婆若心不休息常修空行。以大悲力不捨眾生名為平等。大
　　　王。菩薩摩訶薩具足方便行般若波羅蜜。即得心緣自在。心緣無相而修
　　　菩提。不見無相及菩提異名為平等。】</經>
　　菩薩常緣助菩提分法，不起聲聞辟支佛心。助菩提分法者，三十七助道品也。
二乘人修助菩提分法，可助成聲聞道辟支佛道。菩薩修助菩提分法，能成就阿耨多
羅三藐三菩提。故不起聲聞辟支佛心也。
　　於助菩提分法，與聲聞緣覺，不見異相，不起分別心，是則名為平等也。
　　緣薩婆若，心不休息。薩婆若譯一切種智，乃無上佛道也。菩薩求無上佛道，
勤行精進，心無休息。
　　雖然修習空行，然以大悲力不捨度化一切眾生，名為平等也。凡夫外道不同，
聞說空行，不知離我除惡，反而著空廢善不修功德。菩薩不然，行空不著，起大悲
心，不捨一切眾生。如是之行，名為平等也。
　　大王！菩薩摩訶薩，具足方便，行般若波羅蜜，即得心緣自在。以菩薩如實知
一切法空故。
　　菩薩心緣無相解脫而修菩提道，卻不見無相，及菩提道有所差異。因為菩薩無
能所執著，我見清淨故。如此則名平等也。
　　<經>【心緣無願不捨三界。不見無願及三界異名為平等。】</經>
　　無願者，於三界中無願求心也。菩薩雖於三界中不生願求心，但為度眾生故，
卻不捨三界，示現受生。
　　菩薩雖然示現受生三界，卻不見無願及與三界，有何差異。此所謂菩薩有善方
便，雖然清淨無性，卻能隨緣化眾。雖然隨緣化眾，卻又不失清淨無性。如此之行
，是名平等也。
　　<經>【觀身不淨心住清淨。觀行無常心住生死而不厭離觀眾生苦住涅槃樂。觀
　　　法無我於諸眾生起大悲心。常為眾生說不淨藥不見貪病。常說大慈不見
　　　瞋忿。常說因緣不見愚癡等集病者。說無常樂不見等病及無常異。如是
　　　菩薩摩訶薩。以方便力行般若波羅蜜。於一切法心緣自在。】</經>
　　菩薩以善方便，為眾生說觀身不淨。但其心清淨，不見淨與不淨有何差異。以
菩薩清淨心中，無我見故。
　　為眾生說觀行（心）無常，卻以大悲心故住於生死。心於生死，不厭不離，不
見無常與常，有何差異。
　　觀眾生受苦，雖入苦道救拔眾生，卻心常住涅槃樂。不見生死涅槃有何差異，
以菩薩無我見故。
　　觀法無我，卻為眾生起大悲心而救度之。
　　菩薩說不淨觀，為對治眾生貪病故，所以為說不淨藥。雖為眾生說不淨藥，卻
不分別見有貪病。
　　菩薩說大慈，是為對治眾生之瞋忿。但菩薩雖然常說大慈，卻不分別瞋忿。
　　菩薩說因緣觀，是對治眾生之愚癡。但菩薩常說因緣，卻不分別愚癡。
　　等集病者，是說眾生於貪、瞋、癡中，等分而具者。於貪瞋癡等分而具的眾生
，說無常樂（藥），卻不見等分病，與無常有何差異。
　　如是菩薩摩訶薩，以方便力行般若波羅蜜，於一切法心緣自在。
　　菩薩如是不生我見，不起分別見，則內心與外緣，如如不二不異，便自在無礙
了。
　　<經>【緣離欲法為化聲聞。緣離瞋法化辟支佛。緣離癡法為化菩薩。緣一切色
　　　願得佛色無所得故。心緣眾聲願得如來微妙音聲。心緣眾香願得如來清
　　　淨戒香。心緣諸味願得如來味中第一大丈夫相。心緣諸觸願得如來柔軟
　　　手掌。心緣諸法願得如來寂靜之心。心緣布施為得成就相好之身。心緣
　　　尸羅為得清淨佛之國土。心緣忍辱願得如來大梵音聲淨光明身。心緣精
　　　進為度眾生。心緣禪定為得成就諸大神通。心緣般若為斷一切諸見煩惱
　　　。心緣大慈平等無礙令諸眾生皆得安樂。心緣大悲為護正法。心緣大喜
　　　為得說法悅樂眾生。心緣大捨不見眾生煩惱結使。】</經>
　　以下言菩薩之願，凡有所作，皆為滿足無上菩提，與度生之願也。
　　離欲離瞋離癡，即離貪瞋癡也。菩薩以大悲心，緣於化眾生離貪瞋癡，是欲令
眾生成就三乘也。
　　菩薩心緣一切色，是願得佛色。佛色者，清淨色，不可得色。何以故？色者，
有生有滅，有來有去，有垢有淨，有一有異。佛色者無生無滅，無來無去，無垢無
淨，無一無異，故佛色無所得。
　　心緣於眾聲，願得如來清淨微妙音聲也。換句話說，菩薩心緣眾聲，願得無上
菩提也。
　　心緣眾香，願得如來清淨戒香。清淨無染，表如來戒香正而不邪也。
　　如來味中，第一大丈夫相。如來味者，乃無上法味也。第一大丈夫相者，佛也
。易言之，願得無上法味，願得無上佛果也。第一大丈夫相，佛之報身，乃三大阿
僧祇劫所修得者。
　　如來柔軟手掌，三十二相也。換句話說，心緣諸觸，願得佛之相好圓滿也。
　　心緣諸法，願得如來寂靜之心。如來緣法之時，心常寂。故能轉法，不為法所
轉，是故稱佛為大覺慈尊。
　　菩薩心緣布施，為成就佛之三十二相，八十隨形好。
　　尸羅譯為戒。菩薩心緣持戒，為得淨佛國土。
　　忍辱者，無粗惡聲粗惡色。大梵音聲，清淨音聲也。淨光明身，身業清淨也。
身業語業清淨，意業自然清淨。菩薩心緣忍辱，自然三業清淨也。
　　心緣精進，為度眾生。菩薩精進，不為自求解脫，為度一切眾生離苦也。
　　心緣禪定，為得成就諸大神通。神通由禪定中發，若得四禪，則能發五通。菩
薩成就諸大神通，為度一切眾生也。一切難調眾生，菩薩則以神通降伏度化之。
　　心緣般若智慧，為斷一切邪見煩惱也。所謂般若智慧，能斷疑生信者是。
　　以下言菩薩心緣大慈大悲大喜大捨。
　　菩薩以平等無礙心，令眾生皆安樂，是為大慈。
　　菩薩護持正法，而行大悲。大悲者，拔眾生苦也。唯有護持正法，始能拔眾生
之苦。故曰心緣大悲，為護正法。
　　菩薩行大喜者，慶悅聞法得樂之眾生也。故曰為得說法，悅樂眾生。
　　心緣大捨者，乃菩薩以平等心度眾生也。於善眾生則攝受之，於惡眾生則折伏
之。菩薩以平等心不捨一切眾生，必令眾生究竟彼岸乃捨，是名菩薩心緣大捨。以
平等心故，所以不見眾生煩惱結使也。
　　<經>【大王。菩薩摩訶薩。以方便力行般若波羅蜜。不見二事名平等行。心緣
　　　四攝為教化眾生。緣嫉過為捨資財。緣破戒失為住淨戒。緣瞋恚失為
　　　得忍辱。緣懶惰失為成佛力。緣散亂失為得如來寂靜禪定。緣麤智失為
　　　成如來無礙智慧。心緣聲聞及辟支佛為欲成就無上大乘。心緣惡趣為欲
　　　濟拔一切眾生。心緣諸天知一切法悉有敗壞。緣諸眾生知無堅實。心緣
　　　念佛為得成就禪定助道。心緣念法為得通達諸秘密藏。心緣念僧為得不
　　　退。心緣念捨為無愛著。心緣念戒為得淨戒。心緣念天為成佛道諸天讚
　　　歎。心緣自身為得佛身。心緣自口為得佛口。心緣自意為得如來平等之
　　　心。心緣有為為成佛智。心緣無為為得寂靜。】</經>
　　大王！菩薩摩訶薩，以方便力行般若波羅蜜，不見二事，名平等行。
　　不見二事者，菩薩唯以一大事因緣，願度一切眾生皆成佛也。例如菩薩心緣四
攝法，是為教化眾生，攝心向道也。
　　緣嫉妒慳貪之過，是為令眾生捨資財行布施也。
　　緣破戒過失，是為度眾生，令住於淨戒也。
　　緣瞋恚過失，是為度眾生，能捨瞋恚而行忍辱也。
　　緣懶惰過失，是為令眾生，起精進心，上成佛道也。
　　緣散亂心之過失，是為度眾生，令其能成就如來之寂靜禪定也。
　　緣世間之麤智慧之過失，為令眾生，成就如來之無礙智慧也。
　　心緣於聲聞及辟支佛，是為令聲聞辟支佛人，成就無上大乘佛道也。
　　心緣惡趣，是為救拔一切眾生出離惡趣也。所謂惡趣者，如果約六道而言，地
獄畜生餓鬼為惡趣。如果以佛之淨土而言，六道之中，皆屬惡趣。所以菩薩欲濟拔
一切眾生皆成佛也。
　　諸天不識世間無常，心生貪染。所以菩薩心緣諸天，令其知一切法悉有敗壞，
放捨貪染之心。
　　緣諸眾生，欲令眾生如實知，四大皆空，五陰無我，生滅敗壞，無有堅實也。
　　心緣念佛，為令眾生，成就禪定，及助道之法。何以故？若人念佛念到一心不
亂，即是大禪定。定能生智慧，即能具足助道之法。
　　心緣念法，為令眾生通達諸秘密藏。諸秘密藏者，諸佛甚深法藏也。
　　心緣念僧，為得不退。菩薩心緣念僧，為欲令僧不退轉於阿耨多羅三藐三菩提
。換句話說，欲令眾僧，不退失大乘，不墮凡夫二乘地也。
　　心緣念捨者，即念施也。上文講過念佛念法念僧，今接著講念施念戒念天。合
而言之，為六念也。心緣念捨，為令眾生無愛著也。
　　心緣念戒，為令眾生得清淨戒。
　　心緣念天，為令諸天捨其貪染，讚歎於成就無上佛道也。
　　心緣自身，為得佛身。因為自身實相，即佛法身。故維摩經云，觀身自相，觀
佛亦然。
　　心緣自口者，口業清淨也。如果口業清淨，便得佛口。何以故？佛口業至極清
淨。
　　心緣自意者，意業清淨也。意業清淨，便得如來平等之心。
　　心緣有為，為成佛智。有為雖假，然捨有為便是魔業。須知有為無性，便是真
實法性也。故借有為之功，可修成無上佛智。
　　心緣無為，為得寂靜。寂靜者，涅槃也。故心緣無為，便可得究竟涅槃。
　　<經>【大王。菩薩摩訶薩行般若波羅蜜。無有一心一行空過不向薩婆若者。菩
　　　薩摩訶薩行般若波羅蜜。遍緣諸法而能不著。名憂波憍舍羅。觀見諸法
　　　無不趣向菩提之者。大王。譬如三千大千世界大地出生諸物人無不用。
　　　菩薩摩訶薩行般若波羅蜜。所緣境界無不利益趣向菩提。譬如眾色無有
　　　不因四大成者。如是菩薩所緣境界。無有一法不向菩提。何以故。菩薩
　　　摩訶薩修習諸行。皆因外緣而得成立。如因慳嫉人成就菩薩檀波羅蜜。
　　　因不知恩人成就菩薩尸波羅蜜。如因惡性瞋恚眾生成就菩薩忍波羅蜜。
　　　因懶惰者成就菩薩毘梨耶波羅蜜。因散亂人成就菩薩禪波羅蜜。因諸癡
　　　鈍成就菩薩般若波羅蜜。】</經>
　　大王！菩薩摩訶薩，行般若波羅蜜，無有一心一行空過，不向無上佛道者。薩
婆若者，無上佛道也。
　　菩薩摩訶薩行般若波羅蜜，雖然遍緣一切法，而能不染不著。如是之行，名為
憂波憍舍羅。憂波憍舍羅譯為方便勝智，即方便善巧也。菩薩遍緣一切法，能夠不
染不著者，是菩薩方便善巧也。所以菩薩觀見一切法，無不趣向無上菩提者。菩薩
終不以分別心，分別一切法也。
　　譬如三千大千世界，大地出生一切萬物供人使用。菩薩亦復如是，行般若波羅
蜜，所緣一切境界，無不利益眾生，令其趣向無上菩提。
　　再譬如眾色，無有不因四大而成者。菩薩亦如是，所緣一切境界，無有一法不
是趣向無上菩提的。
　　何以故？因為菩薩修習六度萬行，都是因外緣而得成立的。譬如外緣有慳嫉的
人，於是成就菩薩修習布施行。因為菩薩成就布施波羅蜜，方能度慳嫉的眾生。
　　因外緣有不知恩報恩的人，於是成就菩薩淨戒波羅蜜。菩薩持戒，斷一切惡，
修一切善，度一切眾生。如是則能上報父母恩，眾生恩，國王恩，三寶恩。
　　因惡性瞋恚眾生，於是成就菩薩忍辱波羅蜜。
　　因懈怠懶惰眾生，成就菩薩精進波羅蜜。
　　因散亂眾生，成就菩薩禪波羅蜜。
　　因愚癡眾生，成就菩薩般若波羅蜜。
　　簡言之，菩薩成就六度萬行，悉為度眾生也。
　　<經>【若有眾生損惱菩薩。菩薩因此不起瞋心。菩薩若見修行善法向菩提者。
　　　生己身想猶我子心。菩薩摩訶薩。若人讚歎不生歡喜毀不瞋恚。見苦眾
　　　生則起大悲。若見受樂則生大喜。若因難化佷戾眾生。菩薩則發奢摩他
　　　心。因信行者。菩薩即得知恩智慧。若見眾生外惡緣強善因弱者。菩薩
　　　則起擁護之心。菩薩若見因力強者。種種方便令其受教。菩薩若見智慧
　　　開悟解義眾生。則為此人說甚深法。若有智人菩薩則為次第說法。著文
　　　字者。為說句義。若已先學奢摩他者。菩薩為說毘婆舍那。若有先學毘
　　　婆舍那。則應為彼說諸三昧。若著持戒為說地獄。持戒不著則不說之。
　　　若著聞者為說思修。著三昧者說入般若。樂阿蘭若即應為說心遠離法。
　　　若有樂聞佛功德者為說聖智。】</經>
　　若有眾生損害傷惱菩薩，菩薩因之而修慈悲，不起瞋恚心。
　　菩薩見有修習善法，向於菩提者。猶如自己向於菩提一般歡喜，或者於諸向菩
提眾生，猶我子想。生大歡喜心，而無嫉意也。
　　若人讚歎，菩薩不生歡喜。若人毀謗，菩薩不生瞋恚。如果菩薩遇讚則喜，逢
毀便瞋，是菩薩我慢猶未除也。
　　菩薩見苦惱眾生，便起大悲。見受樂眾生，便生大歡喜心。是菩薩緣眾生苦而
生悲，緣眾生樂而生喜也。
　　若遇難化佷戾的眾生，菩薩則發奢摩他心。佷讀恒音，好自用也。奢摩他譯為
定。菩薩若遇難化、自用、乖戾的眾生。便發定心度化之，不放捨也。
　　若遇眾生，因受教化，起信修行，入佛法者。菩薩即以智慧度之，以便報眾生
恩也。
　　若見眾生所處環境，外在的惡緣力強。例如行諸惡律儀的眾生，生邪見家的眾
生，一切外惡緣強，而善因弱者。菩薩便生擁護攝受之心，度其脫離惡緣。
　　菩薩見諸眾生，內因力強者，便設種種方便，令其接受教誨，改惡向善。
　　菩薩若見有智慧開悟，深解義趣的眾生，便為此人說甚深法，令其入佛法大海
。
　　如果有智之人，菩薩便由淺入深，為彼次第說法，而誘掖之。
　　菩薩遇執著文字相，而不求佛法深義者，便為解說文字深義。
　　若已經學過奢摩他者，菩薩便為說毘婆舍那。奢摩他者定也，毘婆舍那者觀也
。換句話說，菩薩對於已修「止」者，便為說「觀」。對於已修毘婆舍那者，便為
說定。三昧者，定也。這是說菩薩誘導眾生，令其定慧等持也。
　　若著於持戒的眾生，便為說地獄。持戒不著，便不說之。著於持戒，有二種解
說。一外道著於持邪戒，是謂戒取。著於戒取之人，不但唐苦無功，乃至可落地獄
。二如永明大師云，著於持戒，亦名犯戒。所以菩薩以方便善巧，行戒波羅蜜也。
菩薩為著於持戒有如是等過，所以為說地獄。為說地獄者，明其過也。但是對於持
清淨戒者，則不說之。最後再度叮嚀，是唯恐人聞著於持戒有過，便不肯持戒。須
知戒為大師，佛弟子焉得不持戒？佛為恐聞者生疑，故曰持戒不著，則不說之。
　　若著聞慧，而不知善思惟精進修行者，便與說思慧修慧之功德，令其起真實修
行也。
　　著於三昧，味著於禪定者，為其說入般若，令彼開智慧也。
　　樂阿蘭若，即為應機而說心遠離法。阿蘭若譯曰閑靜處。身閑靜者遠離城邑聚
落憒鬧之處，心閑靜者，遠離欲蓋不善之法。如果修行人，只樂身閑靜，不能心閑
靜，則無助於修行。所以菩薩為說心閑靜法。
　　若有樂聞佛功德智慧者，便為說佛功德與聖智慧。
　　<經>【為貪欲者說不淨法。為瞋恚人說慈悲法。為愚癡者說緣生法。為等集者
　　　說種種法。或說不淨。或說慈悲。或說因緣。調化眾生為說淨戒禪定智
　　　慧。應入佛乘而受化者。為次第說諸波羅蜜。應以抑挫而受化者。先折
　　　其辭然後說法。種種語言而受化者。即應為說因緣譬喻令其得解。應以
　　　深法而受化者。即應為說般若波羅蜜及方便力。無人無我無諸法相。著
　　　見眾生為說空法。多覺觀者為說無相。樂著有為則說無願。著陰眾生為
　　　說如幻。著界眾生說無所有。著入眾生為說如夢。著欲界者為說熾然。
　　　若著色界為說行苦。著無色界說行無常。難化眾生為讚聖種。易化眾生
　　　說諸禪定及無量心。若聞生天而受化者則為說樂。因聲聞法而受化者為
　　　說諸諦。辟支佛法而受化者為說因緣。以菩薩法而受化者。為說淨心及
　　　大悲法。修行菩薩則應為說功德智慧。阿鞞跋致諸菩薩等。則應為說清
　　　淨佛國。一生補處則應為說莊嚴道場。應以佛說而受化者。則為相續次
　　　第而說。大王。菩薩摩訶薩行清淨般若波羅蜜。以方便力得諸自在。說
　　　法利益無有空過。】</經>
　　為多欲者，令其觀身不淨。
　　為多瞋恚之人，化其起慈悲心。
　　對於愚癡的眾生，便為說因緣法，令其開智慧。
　　為等集者，說種種法。等集者，即貪、瞋、癡等諸煩惱，雜於心者，菩薩為說
種種法而對治之。或說不淨，或說慈悲，或說因緣。
　　對於已調伏受教化的眾生，便為說戒定慧三學之法。令其持戒，令其修定，令
其修慧。此是於小乘機，說小乘法也。
　　對於應入佛乘而受化者，便為次第說布施、持戒、忍辱、精進、禪定、般若、
方便、願、力、智等諸波羅蜜。此是對大乘機，說大乘法。
　　對於剛強難調的眾生，應抑挫而受化者，則抑挫之。先折伏其強詞，然後為其
說法。
　　應以種種語言而受化者，即為於十二分教中，說種種因緣、譬喻等，令其
得解。
　　應以甚深佛法而受化者，即應機為說般若波羅蜜，及方便善巧之法。為說無人
無我無諸法相等，甚深之法。
　　對於著見之眾生，便為其說一切法空，一切法無相，以破執著見。
　　對於多覺觀之眾生，為說無相。覺觀者，分別心也，取相心也。所以菩薩為說
無相法。
　　樂著於有為法者，便為說一切有為法，皆虛偽不實，無可願求者。
　　著於五陰身心者，為說五陰皆空，身心如幻。
　　著於十八界的眾生，為說眼耳鼻舌身意，色聲香味觸法，眼界乃至意識界，悉
空無所有。
　　著十二入者，為說十二入如夢。雖見其有，而非真實。
　　對於樂著欲界者，為說生死熾然。
　　對於樂著色界者，為說行苦。苦苦，壞苦，行苦，菩薩為說三苦中之行苦。
　　對於樂著無色界定者，為說無色定尚屬行陰，是無常的。
　　難化眾生，為讚聖人種性，令其起希聖之心。
　　易化之眾生，便說諸禪定法門，及慈悲喜捨四無量心，令彼修行。
　　如果眾生，聞生天道而受化者，便為說生天之樂，而令彼修於戒善。
　　如果有因聲聞法而受化者，便為說苦諦，苦集諦，苦滅諦，苦滅道諦，而度化
之。
　　如果眾生有因辟支佛法而受化者，便為說無明行識名色六入觸受愛取有生老死
，而度化之。
　　如果有以菩薩法而受化者，便說清淨心，及大悲法。清淨心者自度也，大悲法
者化他也。
　　對於修行之菩薩，則為說功德智慧。菩薩功德者，前五度也。菩薩智慧者，般
若波羅蜜。
　　對於阿鞞跋致諸菩薩等，則為說清淨佛國。阿鞞跋致是不退轉菩薩。雖然不退
轉有位不退，行不退，念不退。今對上文「修行菩薩」而言，應為念不退，亦即登
地菩薩也。清淨佛國者，菩薩自不為粗業，亦令他不為粗業，是名清淨佛國。明白
點兒講，菩薩自己諸惡不作眾善奉行，亦令他諸惡不作眾善奉行，便名清淨佛國。
　　對於一生補佛位的菩薩，則應為說莊嚴菩提道場。
　　最後對於應以佛說法而受化者，則為相續不斷，次第而說無上佛法。
　　總結上文，復稱勝天王曰，大王！菩薩摩訶薩，行清淨般若波羅蜜，以善巧方
便力故，得諸自在，對一切根機，說法利益眾生，無有空過者。
　　<經>【說是菩薩自在法門時。眾中三萬天人發阿耨多羅三藐三菩提心。五千菩
　　　薩得無生法忍。】</經>
　　與會大眾聞法得益。有發菩提心修菩薩行者，有得無生法忍者。
　　<經>【爾時世尊欣然微笑。諸佛法爾。若微笑時。面門即放諸大光明。青黃赤
　　　白紫頗梨色。遍照無量無邊世界。上至阿迦尼吒還歸佛所。右繞三匝從
　　　佛頂入。爾時大智舍利弗。即從坐起偏袒右肩右膝著地。合掌向佛頭面
　　　作禮而白佛言。世尊。諸佛如來無大因緣。則不現此希有瑞相。世尊今
　　　者放是光明。遍照十方無量世界。為何因緣。願世尊說。爾時佛告舍利
　　　弗言。善男子。此勝天王。過去無量無邊阿僧祇劫於諸佛所修行眾波羅
　　　蜜。為諸菩薩護持如是般若波羅蜜。未來之世過無量百千阿僧祇劫。成
　　　就無上菩提資糧。然後得阿耨多羅三藐三菩提。佛號功德莊嚴如來應供
　　　正遍知明行足善逝世間解無上士調御丈夫天人師佛世尊。國名嚴淨。劫
　　　名清淨。其土豐饒人民安樂。純菩薩眾。彼國悉以七寶莊嚴。所謂金銀
　　　琉璃頗梨馬瑙車真珠。七寶間錯以成其地。平坦如掌。香華軟草而嚴
　　　飾之。無諸山陵堆阜荊棘。幡華幢蓋種種莊嚴。城名難伏。七寶羅網彌
　　　覆其上。角懸金鈴。日夜六時諸天空中自作天樂。散眾天香及天妙華。
　　　其土人民受樂歡喜。勝他化天。人天往來不相隔礙。無三惡道。彼土眾
　　　生唯求佛智無二乘名。其佛世尊為諸高行菩薩摩訶薩說清淨法。無量無　　　邊菩薩眷屬。無有破戒邪命著見盲瞎聾背裸形諸根缺者。皆悉具足
　　　二十八相。莊嚴其身。佛壽八小劫。人天之眾無中夭者。善男子。彼佛
　　　世尊。有如是等無量功德。若欲說法先放光明照曜國土。其諸菩薩遇斯
　　　光者。即知世尊將欲說法。我等今者宜應往聽。爾時諸天為彼世尊。敷
　　　師子座高百由旬。種種嚴飾無量供養。世尊坐上為眾說法。彼諸菩薩聰
　　　明利根。一聞悟解無我我所。飲食資糧應念即得。】</經>
　　世尊微笑，放光現瑞，為勝天王授記。
　　阿迦尼吒，色究竟天也，亦曰有頂之天。色界最高之天，若過此天，即為無色
界。
　　世尊授記勝天王，過無量百千阿僧祇劫，此其間成就無上菩提資糧，然後成佛
，十號具足。佛號功德莊嚴，國名嚴淨，劫名清淨。
　　彼佛國土，天上人間互相往來，不相隔礙。
　　彼土純是菩薩，無二乘名字，何況實有二乘？彼土菩薩，無有破戒，邪命，著
見，盲瞎聾啞，背裸形，諸根缺者。於三十二相中，皆具二十八相莊嚴其身。
　　佛壽八小劫，人天之眾，無中夭者。例如娑婆世界，人間五十年，為四王天一
日一夜。四王天三十日為一月，十二月為一年，彼天壽長五百歲。但彼天有中夭者
，不至五百歲即已命盡。但功德莊嚴如來國中人天，無中夭者。此皆彼佛無量功德
所致也。
　　彼佛說法，先放光明，召諸菩薩。彼諸菩薩，聰明利根，一聞悟解，無我我所
。彼國飲食資糧，應念即得。
　　餘文易解，不贅。
　　<經>【說是勝天王授記法門時。眾中五萬天人發阿耨多羅三藐三菩提心。皆願
　　　未來生彼國土。爾時勝天王聞佛世尊為其授記。心大歡喜得未曾有。踊
　　　在虛空高七多羅樹。爾時三千大千世界六種震動。諸天伎樂不鼓自鳴。
　　　散眾天華以供養佛及勝天王。時勝天王從空中下。頭面禮佛退坐一面。】</經>
　　說是勝天王授記法門時，五萬天人發無上菩提心。皆願未來生彼功德莊嚴佛國
土。
　　勝天王聞佛授記，心大歡喜。踊在虛空，高七多羅樹。多羅樹高約七丈，七多
羅樹，約四十九丈。
　　爾時大千世界六種震動，天樂不鼓自鳴。散花供佛及勝天王。
</檔>
