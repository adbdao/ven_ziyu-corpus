<檔>
<篇>勝天王般若波羅蜜經邯鄲記</篇>
<節>勝天王般若波羅蜜經邯鄲記</節>
　　　　<節>付囑品第十六</節>
　　<經>【爾時世尊告阿難言。汝可受持此般若波羅蜜修多羅。爾時阿難即從坐起
　　　偏袒右肩。右膝著地合掌向佛。頭面作禮。白佛言世尊。云何受持。佛
　　　告阿難言。受持此修多羅有十種法。何等為十。一者書寫。二者供養。
　　　三者流傳。四者諦聽。五者自讀。六者憶持。七者廣說。八者口誦。九
　　　者思惟。十者修行。阿難。此十種法能受持此修多羅。】</經>
　　最後佛將勝天王般若波羅蜜經，付囑流通。故第十六品，即是流通分。
　　佛告阿難尊者言，汝可受持此般若波羅蜜經。阿難互跪合掌問佛，云何受持？
　　佛言，有十種法受持此經。一書寫，二供養，三流傳，四諦聽，五自讀，六憶
持，七廣說，八口誦，九思惟，十修行。此十種法，能受持此修多羅也。
　　<經>【阿難譬如大地一切樹林花藥皆依而生。一切善法皆依般若波羅蜜生。阿
　　　難。譬如轉輪聖王若在世間七寶常現。般若波羅蜜亦復如是。此修多羅
　　　若在世間。則三寶種常不斷絕。】</經>
　　佛告阿難言，譬如大地，能生一切樹林花木藥草。一切善法，皆依般若波羅蜜
生，亦復如是。
　　又譬如轉輪聖王，王若在世，七寶自然常現。若此般若波羅蜜經在世，則三寶
種不斷。
　　<經>【爾時大眾一時咸同觀如來面。異口共音俱發聲言。諸善男子。如來滅後
　　　誰能荷負。世尊。如是之大重擔。無量無邊阿僧祇劫。所可修習阿耨多
　　　羅三藐三菩提。爾時眾中有一萬二千菩薩摩訶薩。為護持法故。即從坐
　　　起偏袒右肩。右膝著地合掌向佛。頭面作禮說偈讚云
　　　我等捨身命　不求未來報　護持甚深法　世尊之所說】</經>
　　爾時與會大眾，一時同觀佛面，發聲言，諸善男子！如來取滅以後，誰能負荷
如來如是大重擔？使無量無邊阿僧祇劫，所可修習者，修習於阿耨多羅三藐三菩提
？
　　爾時有一萬二千菩薩摩訶薩，為護持法故，頭面作禮而說偈言：
　　我等寧捨身命，不取於涅槃，乃至捨己之樂，護持此般若波羅蜜經。不求未來
報者，即未來不入涅槃，乃至不為己求一切諸樂也。
　　<經>【爾時眾中五百天子賢王為上首。即從坐起。偏袒右肩右膝著地合掌向佛
　　　頭面作禮。說偈讚云
　　　為度諸眾生　成就大悲願　護持甚深法　世尊之所說】</經>
　　爾時有五百天子，賢王以為上首。亦合掌向佛而說偈言：
　　我等為度眾生故，成就大悲願心。亦護持此甚深般若波羅蜜經。
　　<經>【爾時釋提桓因尸棄大梵毘沙門天王。即從坐起。偏袒右肩右膝著地。合
　　　掌向佛頭面作禮。說偈讚云
　　　般若微妙藥　能治一切病　我等頂戴持　世尊之所說】</經>
　　釋提桓因是欲界忉利天主。尸棄大梵，即色界大梵天王。毘沙門天王，即四王
天之北方天王。皆合掌向佛而說偈言：
　　般若波羅蜜，如此妙法，猶阿伽陀藥，能治一切諸病。我等當頂戴受持，奉行
世尊之所說。
　　<經>【爾時執金剛神即從坐起。偏袒右肩右膝著地。合掌向佛頭面作禮。說偈
　　　讚云
　　　法本無名字　佛以名字說 世尊大悲教　我等頂戴持】</經>
　　執金剛神，據云即執金剛夜叉，金剛力士。執金剛杖護帝釋天宮門。遇佛出世
，即降閻浮提，衛護於佛，並護持道場。
　　法本無名字。言法性空寂，無名無相，不可說不可思量。而佛以大方便，以名
字而說。世尊如此之大悲言教，我等當頂戴受持。
　　<經>【爾時世尊告尸棄梵天言。梵天。佛有三事最為無上。何等為三。一者能
　　　發阿耨多羅三藐三菩提心。二者護持正法。三者如聞修行。梵天。如此
　　　三法最為無上。若復有人能修行者。此人名為供養如來。佛若在世一劫
　　　若減一劫。說彼功德不能究盡。梵天。若護持如來一四句偈。是人功德
　　　尚不可量況復般若波羅蜜三世佛母。何以故。梵天。諸佛如來皆從般若
　　　波羅蜜生。以法供養。即是供養諸佛如來。不以貲財而為供養。法供養
　　　者諸供養中最為第一。梵天。有人護持如來正法。當知此人二世安樂。
　　　是故梵天。應須護持甚深修多羅。】</經>
　　爾時佛告尸棄大梵天言，佛事中有三事最為無上。一發無上菩提心，最為無上
。因為諸佛成就無上菩提，皆從發心始故。二護持正法，最為無上。因為可令佛種
不斷故。三如聞修行，最為無上。因為可證佛果故。
　　如此三法，最無上。若人能修行如是三法者，名為供養於佛。彼人以是因緣，
得無量功德。若佛在世一劫，若減一劫，說彼功德，不能究盡。
　　梵天當知，若護持如來經法，最少的一部分，一四句偈。此人功德尚且無量，
何況護持，般若波羅蜜三世佛母呢？
　　何以故？梵天！諸佛如來，皆從般若波羅蜜生也。所以護持般若波羅蜜，便是
以法供養。法供養者，是真供養諸佛如來。不以貲財，而為供養也。法供養者，於
諸供養中，最為第一。
　　梵天！有護持如來般若波羅蜜正法者，此人二世安樂。二世安樂者，現在世與
未來世，二世安樂也。是故梵天！應須護持甚深般若波羅蜜經。
　　<經>【梵天。梵天以擁護法故。得見賢劫千佛悉為請主。梵天於此穢土護持正
　　　法須臾之間。勝在淨土過一劫若一劫。是故宜應勤加精進擁護正法。】</經>
　　佛呼梵天言，梵天！因為梵天擁護正法故，得見賢劫千佛，悉為請主。大梵王
擁護佛法，賢劫諸佛初證菩提，皆由大梵王請佛說法，然後佛始大轉法輪。因為諸
佛初證菩提，知菩提性清淨，寂靜，光明，無諍，於是默然而住。待大梵王請佛說
法，佛受請已，始大轉法輪。所以佛言汝得見賢劫千佛，均為請法之主也。
　　梵天於此穢土，因眾生性惡故，所以須臾間護持正法，其功德勝過於淨土護持
正法，若一劫，若（減）一劫。因為淨土中眾生性善，無一眾生不護持正法故。
　　須臾乃極短時間也，一日一夜有三十須臾。
　　<經>【爾時世尊復告釋提桓因言。憍尸迦。所在之處有此般若波羅蜜修多羅。
　　　當知即是如來得菩提處。轉法輪處。示涅槃處。何以故。憍尸迦。一切
　　　菩薩一切善法一切諸佛。皆從此修多羅生。憍尸迦。若有法師流通此修
　　　多羅處。此地即是如來所行。於彼法師當生善知識心尊重之心。猶如佛
　　　心。見是法師恭敬歡喜尊重讚歎。憍尸迦。若我住世一劫若減一劫。說
　　　是流通此修多羅法師功德不能究盡。憍尸迦。若此法師所行之處。善男
　　　子善女人。宜應刺血灑地令塵不起。如是供養未足為多。何以故。如來
　　　法輪難受持故。爾時釋提桓因白佛言。世尊。未來世中說是修多羅處。
　　　我及眷屬擁護彼地及說法者。若見彼有修多羅處。即生前四種處心。爾
　　　時世尊讚天帝釋言。善哉善哉。憍尸迦。以此修多羅付囑。憍尸迦。未
　　　來末世擁護流通。】</經>
　　憍尸迦乃帝釋之姓也。因為釋提桓因本為人時，為憍尸迦族姓。
　　佛言憍尸迦！所在之處，若有此般若波羅蜜經，此處即是如來得菩提處，即是
如來轉法輪處，即是如來示現涅槃處。何以故？一切菩薩，一切善法，一切諸佛，
皆從此經出也。
　　憍尸迦！若有法師流通此經之處，此處即是如來所在之地。
　　於彼法師，當生善知識心。於彼法師，當生尊重之心。於彼法師，當生如佛之
心。見此法師，應恭敬歡喜尊重讚歎。憍尸迦！若我住世一劫，若減一劫。說是流
通此般若波羅蜜經法師的功德，不能窮盡。
　　憍尸迦！此法師所行之處，善男子善女人應刺血灑地，乃至令塵不起，未為過
也。何以故？於未來世，如來此般若法輪，難得有人受持故。所以若有法師能流通
此經，此地即是有佛，彼法師便是善知識，應尊重之，猶如見佛也。
　　爾時釋提桓因白佛言，世尊！未來世若有說是經處，即生前四種心。四種心者
，流通此經處，此地即是如來所行。於彼法師，生善知識心。於彼法師，生尊重之
心。於彼法師，猶如見佛心。
　　於是佛讚歎天帝釋後，以般若波羅蜜經付囑之。何故先已付囑阿難，今復付囑
釋提桓因？付囑阿難者，付囑受持也。付囑帝釋者，付囑護法也。故曰未來末世，
擁護流通。
　　佛於大乘理趣六波羅蜜多經中言，我滅度後，令阿難陀受持所說素呾纜藏（修
多羅藏）。其鄔波離，受持所說毘奈耶藏。迦多延那，受持所說阿毘達磨藏。曼殊
師利菩薩，受持大乘般若波羅蜜多。其金剛手菩薩，受持所說甚深微妙諸總持門。
　　是知世尊最後，將般若法門，付囑文殊師利菩薩也。今付囑天帝釋，不過令其
擁護流通而已。
　　<經>【爾時釋提桓因白佛言。世尊。我等諸天得生善道。皆悉由此修多羅故。
　　　求阿耨多羅三藐三菩提。亦復由此修多羅故。我當不顧身命擁護正法。
　　　佛言。憍尸迦。如聞修行。善哉善哉。佛說是修多羅已。勝天王及十方
　　　諸大菩薩眾。一切聲聞眾。天龍夜叉乾闥婆阿修羅迦樓羅緊那羅摩羅
　　　伽人非人等。聞佛所說信受奉行。】</經>
　　爾時釋提桓因言，世尊！我等諸天生於善道，皆由此般若波羅蜜的功德。求無
上菩提者，亦由此般若波羅蜜經而得成就。所以我當不顧身命，擁護正法。於是佛
讚善哉善哉！
　　佛說是經已，勝天王，十方諸大菩薩，一切聲聞，及天龍鬼神，人非人等，聞
佛所說，皆信受奉行。
勝天王般若波羅蜜經邯鄲記終
</檔>
