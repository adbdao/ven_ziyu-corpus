<檔>
<篇>勝天王般若波羅蜜經邯鄲記</篇>
<節>勝天王般若波羅蜜經邯鄲記</節>
　　　　<節>現相品第七</節>
　　<經>【爾時大智舍利弗白勝天王言。菩薩摩訶薩行般若波羅蜜。通達法性即應
　　　坐道場轉法輪。何因緣故先修苦行降伏惡魔。爾時勝天王答舍利弗言。
　　　善男子。菩薩摩訶薩行般若波羅蜜實無苦行。為伏外道故示現之。而彼
　　　天魔實不能壞。是欲界主故示降伏化諸眾生。舍利弗。外道自謂苦行第
　　　一。是故菩薩示現苦行能超過彼。舍利弗。或有眾生但見菩薩屈一膝立
　　　。或見菩薩兩手立。或見菩薩視日而立。或見菩薩五熱灸身。或見菩
　　　薩倒身而立。或見菩薩臥棘刺床。或臥牛糞或坐方石。或復臥地或見臥
　　　板。或臥杵上或臥塵土。或著板衣或著莣衣。或著草衣或樹皮衣。或復
　　　裸形或著茅衣。或面向日隨日而轉。或食稗子或見食麥。或食草根雜諸
　　　樹葉。食果食華或食薯蕷。或見食芋或見食藕。或六日一食或見食豆。
　　　或食大豆或食炒穀。或見食麻或見食米。或見飲水而以度日。或見菩薩　　　食一蘇而以度日。或一蜜或一乳。或無所食或見眠熟。舍利弗。
　　　菩薩摩訶薩。示現如是種種苦行。六年之中一事不虧。菩薩實無如是苦
　　　行。眾生見有。以諸眾生應以苦行而得度脫。為是等故菩薩示之。有六
　　　十那由他人安住三乘。】</經>
　　爾時大智舍利弗白勝天王，菩薩行般若波羅蜜，既已通達法性清淨，便應該坐
道場轉法輪度眾生。以何因緣，卻先修苦行，降伏惡魔，然後方坐道場轉法輪呢？
　　勝天王言，菩薩行般若波羅蜜，實無苦行。為降伏外道，故意示現之。示現不
以正覺，盲目苦行，唐苦無功也。
　　佛是金剛不壞之體，具不思議大威神力。所以彼魔實不能壞佛，是佛故示現降
伏魔軍，為化諸眾生故。欲界主者，稱佛也。佛為三界主，今示現降伏欲界第六天
之天魔，故稱佛為欲界主。
　　舍利弗！外道自稱苦行第一，無有能及者。所以菩薩示現苦行，能過彼等。事
實上非是菩薩修諸苦行，不過降伏外道，示現苦行而已。
　　或有眾生但見菩薩屈一膝立直至或無所食，或見眠熟。如是種種，皆菩薩
示現，非真修於苦行也。
　　五熱灸身，外道非因計因也。此非得樂之因，而外道妄計為得樂之因。五熱者
，四面火聚，上有日晒，故曰五熱灸身。
　　或著莣衣，應為芒衣。
　　或見菩薩，食一●蘇而以度日。應為「食一滴酥而以度日。」
　　菩薩六年之中，遍示苦行，一事無有欠缺。而菩薩實不修如是苦行，不過示眾
生見而已。因為有的眾生，應以苦行而度脫也。由於菩薩示現苦行，有六十那由他
人，安住於三乘。那由他譯曰億，有曰十萬，有曰百萬，有曰千萬不等。
　　<經>【舍利弗。復有天人宿世善根深樂大乘。則見菩薩坐七寶臺身心不動。面
　　　門喜笑入三昧定。如是六年方從定起。舍利弗。復有眾生深樂大乘。欲
　　　聽聞者則見菩薩端坐說法。】</經>
　　舍利弗！復有天人，由於宿世善根的關係，深樂大乘。這些天人，則見菩薩坐
七寶台，身心不動。面帶喜笑，入於三昧。如是入定六年，方從定起。
　　舍利弗！復有眾生，深樂大乘，欲聽聞法。則見菩薩端坐，六年說法。
　　<經>【舍利弗。此是菩薩摩訶薩。以方便力行般若波羅蜜。大悲化度一切眾生
　　　。能降天魔伏諸外道。菩薩摩訶薩。經六年從定而起。隨順世法詣尼
　　　連禪河。洗浴出已於河邊立。有牧牛女搆百乳牛。以飲一牛。搆此牛乳
　　　。用以作糜奉獻菩薩。復有六億天龍夜叉乾闥婆。各持飲食而來奉獻。
　　　作如是言。大士受我供養。正士受我供養。菩薩悉受。而彼牛女天龍夜
　　　叉各不相見。一一天等各見菩薩獨受其食。】</經>
　　舍利弗！菩薩以方便力行般若波羅蜜，秉大悲心化度一切眾生，能降伏天魔外
道。如是等等，皆為度生方便也。
　　菩薩既經六年示現，從定而起。隨順世間法，至尼連河洗浴。浴畢有牧牛女，
搆百乳牛。搆者牽繫也。飲此牛以後，牽繫此牛，取乳作糜，奉獻菩薩。糜者粥也
，取乳作粥，奉獻菩薩。
　　復有六億天龍夜叉乾闥婆，亦各持飲食來獻菩薩。菩薩皆悉受之。
　　但是彼牧牛女，及天龍夜叉等，各各互不相見。一一各見菩薩獨受己食。
　　世人只見牧牛女供養菩薩，故世間只相傳，牧牛女供菩薩。
　　<經>【舍利弗。是等眾生因見受供而得悟道。是故菩薩為示現之。而此菩薩為
　　　示現之。而此菩薩實不洗浴及受供養。】</經>
　　舍利弗！牧牛女及天龍等，因為見菩薩受己供養，而得悟道。是故菩薩為令彼
等悟道，所以作如是示現。而事實上，菩薩實不曾入尼連河洗浴，亦不曾受牧牛女
及天龍夜叉乾闥婆等供養。
　　<經>【舍利弗。菩薩摩訶薩行般若波羅蜜。以方便力示現行詣道場。時有地居
　　　天子名曰妙地。與諸天神掃此大地散眾妙華。種種香水而用灑之。三千
　　　大千世界。須彌山下諸天之眾四天王天雨諸天華。三十三天及夜摩天。
　　　空中讚歎作諸伎樂。兜率陀天珊兜率陀王。以七寶網彌覆世界。四角皆
　　　懸閻浮檀金鈴。悉雨眾寶供養菩薩。化樂諸天善化王。以閻浮檀金羅網
　　　彌覆世界。作諸伎樂雨種種華供養菩薩。他化自在諸天子。與諸天龍夜
　　　叉乾闥婆阿修羅伽樓羅緊那羅摩薩羅伽人非人等。各各施設種種供養。
　　　自在天子與娑婆世界主大梵天王。見菩薩行詣道場。即告一切諸梵天
　　　言。善男子。汝等當知。如此菩薩摩訶薩。堅固大身而自莊嚴。不違本
　　　誓心無厭怠。一切菩薩行悉滿足。通達教化無量眾生。菩薩諸地皆得自
　　　在。於諸眾生其心清淨善知根性。通達如來甚深蜜藏過諸魔事。一切善
　　　根不隨外緣。無量諸佛之所擁護。能為眾生開解脫門。大將導師摧伏諸
　　　魔。大千世界獨為勇猛。善施法藥為大醫王。解脫灌頂受法王位放智慧
　　　光。世間八法所不能染如大蓮華。通達一切諸陀羅尼甚深如海。安住不
　　　動如須彌山。智慧清淨無有垢穢。如摩尼珠於一切法而得自在清淨梵行
　　　。】</經>
　　舍利弗！菩薩摩訶薩，行般若波羅蜜，以方便力故，示現行詣道場。釋迦牟尼
佛，示現往尼連河旁，菩提樹下，金剛座上之菩提道場也。佛證無上正覺處，謂為
道場也。
　　時有地居天子，名曰妙地。四王天居須彌山腹，忉利天居須彌山頂，均為地居
天。夜摩天以上，為空居天。
　　妙地天子，與諸天神，掃地散花，灑種種香水，為佛敷座。
　　此三千大千世界，乃至須彌山下諸天，皆恭敬恭養於菩薩。
　　四天王天，雨諸天華。四天王天，為欲界第一重天。彼天散華供養於佛。
　　三十三天即忉利天，居須彌山頂。忉利者，譯曰三十三。須彌山頂，東南西北
各有八天，共三十二天，加中央帝釋所居之處，合為三十三天。
　　三十三天及夜摩天，於空中讚歎，並作諸伎樂。
　　兜率陀天是欲界第四重天，其天王珊兜率陀王，以七寶羅網，彌覆世界。且四
角懸閻浮檀金鈴，用以嚴飾空界。
　　閻浮提新譯瞻部洲，因地處須彌山以南，故曰南瞻部洲。此洲中央有樹林，名
閻浮樹，蓋以洲為名也。樹下有河，名閻浮檀。河中出金，名閻浮檀金。亦即閻浮
河金也，其金赤黃，帶有紫色光焰，最極清淨，故通常稱紫磨金色也。
　　兜率陀天，並雨眾寶供養菩薩。
　　欲界第五重天化樂天，其王善化，亦供養菩薩。云何曰化樂諸天？因為每一小
世界有一化樂天，一千小世界為一中千世界，一千中千世界，為一大千世界。今三
千大千世界諸天皆來供養菩薩，故曰化樂諸天。
　　他化自在諸天子，與八部龍神，亦皆供養。
　　自在天子與娑婆世界主大梵天主。即大自在天，有云魔醯首羅天，或色究竟天
，居色界頂。為三千大千世界主。又有稱此天為韋紐天，或那羅延天。
　　三藏法數則曰，初禪三天，梵眾、梵輔、大梵。大梵天，是初禪天之天主，名
尸棄，劫初先生，劫盡後滅，主領三千大千世界。
　　自在天之天子，與其大梵天王，既見菩薩去至道場，即宣告一切諸梵天。
　　堅固大身而自莊嚴。法身堅固不可沮壞，為堅固大身。皆因菩薩不違度生之本
願，所以示現降生人間。諸波羅蜜具足，故曰一切菩薩行悉滿足。菩薩諸行滿足，
故能通達教化無量眾生。
　　菩薩諸地皆得自在。言菩薩已於十波羅蜜，皆自在無礙也。
　　於諸眾生，其心清淨，善知根性。其心清淨者，惡性眾生，於菩薩瞋恚打罵殺
害，菩薩不惱。信樂眾生，於菩薩恭敬供養，菩薩不喜，是之謂菩薩心清淨。並且
善知眾生之根性，以便教化也。
　　通達如來甚深蜜（密）藏，過諸魔事。究極實相之法，超脫一切魔事。魔事者
，煩惱魔，五陰魔，死魔，天魔。如是魔事，菩薩均已超過。
　　菩薩永無貪瞋癡，故曰一切善根。能轉外境，不隨外境而轉也。
　　諸佛擁護，為眾生開甘露門。將導眾生，為大將導師，摧伏諸魔。於大千世界
，永盡五住煩惱，永盡一切生死，故獨為勇猛。化導眾生知苦斷集證滅修道，因病
與藥，為大醫王。
　　獲得究竟解脫，灌頂受法王位。十地菩薩補佛位，以功德光灌頂，受無上法王
位也。放智慧光者，佛光注照，普度一切也。
　　世間八法者興衰、毀譽、稱譏、苦樂。如是八法所不能染。如大蓮花一般清淨
，出於污泥而不染也。
　　陀羅尼者，總持法門也。妙湛總持不動，猶如須彌山也。
　　菩薩智慧清淨，無所著，無所染，如摩尼珠。故於一切法無著無染，而得自在
，梵行清淨也。
　　自在天子與娑婆世界主，如是宣告一切梵天。並告諸梵天，應往供養。
　　<經>【善男子。菩薩摩訶薩修般若波羅蜜。以方便力行詣道場。欲降惡魔坐菩
　　　提樹。為成就十力四無畏十八不共法。轉大法輪作師子吼。以法布施令
　　　諸眾生皆悉飽滿。為欲清淨眾生法眼。無上正法降伏外道。欲示諸佛本
　　　願成就。於一切法而得自在。善男子。汝等可往供養菩薩。】</經>
　　善男子！菩薩以方便力，示現行詣道場。欲降伏惡魔。坐於菩提樹下，為成就
佛之十力，四無畏，十八不共法。為了要轉大法輪，作師子吼度化眾生。行法布施
，令諸眾生皆得法喜飽滿。為欲清淨眾生法眼，令見無上佛道。為欲弘揚無上佛法
，降伏一切外道。為欲示諸佛度生本願之成就，而出現於世，諸佛出現於世，即示
度生本願之成就也。
　　菩薩於一切法無有罣礙，而得自在也。最後宣示諸梵天曰，善男子！汝等可往
供養菩薩。
　　<經>【舍利弗。菩薩摩訶薩行般若波羅蜜。以方便力示現行詣道場。足下即現
　　　千輻輪相。微妙光明。一切地獄畜生餓鬼遇斯光明。皆悉離苦而得安樂
　　　。及照龍宮時有加梨加龍王。遇此光明即告諸龍。此金色光來照龍宮。
　　　悉令汝等身心安樂。我於過去曾見此相有佛出興。今此光明如昔不異。
　　　當知必有佛出世間。可辦種種燒香塗香末香。金銀真珠車馬瑙珊瑚白
　　　玉。旛華幢蓋。作諸音樂往詣菩薩宮中。好物悉齎供養。時加梨加龍王
　　　與諸眷屬。普興大雲降注香雨。往詣菩薩作諸伎樂施設供養。右繞菩薩
　　　而讚歎言。金色光明令人喜悅。決定最勝佛出無疑。種種雜寶莊嚴大地
　　　。凡是因地生諸草木悉變成寶。江河皆靜無風浪聲。推如此瑞佛出無疑
　　　。釋梵日月光明不現。惡趣清淨佛出無疑。譬如有人少失父母。年長
　　　大忽然還得心甚歡喜。一切世間佛興出亦復如是。我等已曾供養過去
　　　諸佛世尊。今值法王人中師子。則我受生為不空過。】</經>
　　勝天王稱舍利弗言，菩薩摩訶薩，行般若波羅蜜，以方便力示現行詣道場，足
下即現千輻輪相。佛足下具千輻輪相，乃三十二相之一。千輻者，輪中之輻也。金
輪王之輪寶，具有千輻，徑一丈四尺，具足轂輞，眾寶間錯，光明洞達。佛足下千
輻輪相，有微妙光明。三途眾生遇斯光明，皆離苦得樂。
　　光明照龍宮時，加梨加龍王，知有佛出世。即與眷屬，往詣菩薩道場。即讚歎
言，今睹金色光，即知佛出現於世。並見種種雜寶莊嚴大地，凡諸草木，悉皆成寶
。江河皆靜，無風浪聲。我推度此事，知佛出世無疑。
　　釋梵日月光不現，惡趣清淨，知佛出世無疑。釋梵日月等世間光皆有暗影，何
以知之？譬如一日之光，不如二日之光為明。是知一日之光照時，有暗也。然佛光
無暗，縱千日併照，較諸佛光，猶如聚墨也。
　　譬如有人少失父母，長大後忽然還得，心甚歡喜。一切世間見佛出世，亦甚大
歡喜。最後龍王說，我等已曾供養過去世諸佛世尊，今復遇法王人中師子，則我今
世受生，定不空過也。
　　<經>【舍利弗。菩薩摩訶薩行般若波羅蜜。以方便力取草敷坐。於菩提樹右繞
　　　七匝正念端坐。下劣眾生見如此相。舍利弗。復有高行諸大菩薩。見八
　　　萬四千天子敷八萬四千大師子座眾寶合成。七寶羅網彌覆其上。四角金
　　　鈴處處皆有。幡華幢蓋繒綵羅列。爾時菩薩遍此八萬四千座上一一皆坐
　　　。而諸天子自不相見。各謂菩薩獨坐我座成阿耨多羅三藐三菩提。以是
　　　因緣心生歡喜得未曾有。皆證阿鞞跋致。】</經>
　　舍利弗！菩薩以方便力，取草敷座，右繞菩提樹七匝，正念而坐。這不過是下
劣凡夫所見而已。吾人常聞，佛於菩提樹下，以吉祥草敷座而坐。其實此乃下劣眾
生，見此相而已。復有高行大菩薩，見有八萬四千天子，各獻眾寶大師子座，計八
萬四千。有七寶羅網嚴飾空界，幡花幢蓋繒綵羅列。且菩薩現神通力，一一遍坐八
萬四千師子座。令諸天子，各各自見，唯有一菩薩，獨坐我座。於我所獻座上，成
無上覺。
　　以是因緣，心生歡喜得未曾有。以生歡喜心之功德，皆證阿鞞跋致。
　　<經>【舍利弗。菩薩摩訶薩行般若波羅蜜。以方便力即放眉間白毫相光明照諸
　　　魔宮。三千大千世界一切魔宮皆失光明。時諸魔等各作是念。以何因緣
　　　我等諸宮光明不現。詎非菩薩坐於道場證阿耨多羅三藐三菩提乎。即共
　　　觀察。方見菩薩端坐道場菩提樹下。時諸惡魔於自宮殿聚集魔軍。無量
　　　千億種種諸色。種種眾形。種種相貌。種種頭面。持種種仗。種種幢幡
　　　。種種音聲。若有聞者耳鼻口中並皆流血。菩薩爾時以大悲力。令魔軍
　　　眾不得出聲。】</經>
　　舍利弗，菩薩放眉間白毫相光，照諸魔宮。於是三千大千世界一切魔宮，皆失
光明。
　　詎非菩薩坐於道場，證無上菩提乎？豈非菩薩坐道場，成佛嗎？
　　即共觀察，發現菩薩端坐道場菩提樹下。於是惡魔便大興魔軍來擾。
　　惡魔所發種種音聲，設有聞者，耳鼻口中並皆流血。菩薩為防魔興害，以大悲
力，令魔軍眾不得出聲。
　　<經>【舍利弗。是名菩薩摩訶薩行般若波羅蜜方便之力。舍利弗。菩薩行般若
　　　波羅蜜。以方便力。無量億劫行布施持戒忍辱精進禪定智慧。慈悲喜捨
　　　。念處正勤。神足根力覺道。奢摩他毘婆舍那。三明解脫。身金色右臂
　　　。從頂自摩乃至遍身。作如是言。眾生苦惱。我欲濟拔而起大悲。爾時
　　　魔王及諸眷屬。聞菩薩言即皆倒仆。菩薩摩訶薩。以大悲力令諸魔眾聞
　　　空中聲言。汝等可歸依持戒力仙。能施無畏救護一切眾生。魔及眷屬聞
　　　此聲已。猶伏在地作如是言。唯願正士大士救濟我命。舍利弗。爾時菩
　　　薩摩訶薩行般若波羅蜜。以方便力放大光明。其有遇者皆離怖畏。魔及
　　　眷屬見是神力。恐怖歡喜二事交懷。】</經>
　　舍利弗！是名菩薩摩訶薩，行般若波羅蜜，方便之力。此句總結上文也。
　　舍利弗！菩薩以方便力，曾無量億劫以來，行六度，四無量心，三十七道品。
行奢摩他及毘婆舍那，得三明解脫。
　　菩薩身（伸）金色右臂，從頂自摩，乃至遍身。作如是言，一切眾生之苦惱，
我欲救濟拔除之。因而起大悲心，普度一切。
　　魔王及眷屬聞如是言，即皆倒地。菩薩以大悲力，令諸魔眾聞空中言，汝等可
歸依持戒力仙。持戒力仙者，稱諸佛也。彼能布施無畏，救護一切眾生。
　　何為無畏施？一切眾生皆怖畏死，菩薩持戒，無殺害心，令一切眾生無有怖畏
，名無畏施。
　　魔及眷屬，聞如是言，猶不敢起。並且說，願菩薩救濟我命！正士大士，皆菩
薩別稱也。
　　舍利弗！爾時菩薩以方便力，放大光明。觸其光者，皆離怖畏。魔及眷屬，見
神力已，恐怖歡喜，交集於懷。
　　<經>【舍利弗。菩薩摩訶薩行般若波羅蜜。或有眾生見是降魔。亦復有人不見
　　　此事。或有眾生但見菩薩敷草而坐。或見菩薩處大師子寶臺而坐。或見
　　　菩薩在地而坐。或見空中自然而有師子之座菩薩安坐。或有眾生見阿說
　　　他樹為菩提樹。或見波利質多羅樹。或見眾寶合成為菩提樹。或有眾生
　　　見菩提樹高七多羅樹。或有眾生見菩提樹高八萬四千由旬。師子之座高
　　　四萬二千由旬。或有眾生遙見菩薩遊戲空中。或見菩薩坐菩提樹。舍利
　　　弗。菩薩摩訶薩行般若波羅蜜。以方便力示現如是種種神變化度眾生。】</經>
　　舍利弗！菩薩行般若波羅蜜，或有眾生見菩薩降魔，或復不見此事。或有眾生
見菩薩草座而坐，或有見菩薩坐大師子寶台。或有眾生，見菩薩在地而坐。或有眾
生，見空見自然而有師子寶座，菩薩安坐於上。
　　或有眾生，見阿說他樹為菩提樹。阿說他樹，不見翻譯，或者為無憂樹也。
　　或有見波利質多羅樹，為菩提樹。波利質多羅乃忉利天上之樹，譯為香遍樹，
此樹枝葉花實等，一切皆香。
　　我們通常所謂菩提樹者，乃畢羅樹也。
　　或有眾生見菩提樹，眾寶合成。或有見樹高七多羅樹，或有見樹高八萬四千由
旬。每一由旬，約四十里。師子座高四萬二千由旬。
　　或有眾生遙見菩薩遊戲空中，或見菩薩於菩提樹下，安坐不動。
　　舍利弗！菩薩摩訶薩，行般若波羅蜜，以方便力，示現如是種種神變。無非都
是為化度眾生而作也。你怎可說菩薩通達法性，即應坐道場轉法輪，何因緣故，先
修苦行降伏惡魔。卻不知菩薩示現苦行降魔，皆是轉法輪度眾生也。
　　<經>【舍利弗。菩薩摩訶薩行般若波羅蜜。以方便力現坐道場。十方恒河沙世
　　　界。無量無邊菩薩摩訶薩。皆悉來集住虛空中。出是聲言。安慰菩薩安
　　　樂歡喜。善哉速疾勇猛精進。大吉祥勿生怖懼。心如金剛遊戲神通利益
　　　眾生。一念之頃一切智現。】</經>
　　舍利弗！菩薩摩訶薩，行般若波羅蜜，以方便力示現坐道場。十方恒沙世界諸
大菩薩，皆來集會，住於空中。並出如是言，安慰菩薩，安樂歡喜。善哉！速疾、
勇猛、精進，乃讚歎菩薩。速疾者，十方世界，菩薩應念可至。菩薩智慧勇猛，菩
薩具大精進。菩薩能施無畏，是大吉祥者，一切眾生勿生怖懼。菩薩心如金剛，能
轉一切法，不被一切法所轉。菩薩以方便力，遊戲神通，利益眾生。菩薩於一念頃
，一切智現。
　　一切智者，佛智也，非二乘之一切智。佛之一切智，即一切種智。若欲分別之
，一切智是無分別智，一切種智是差別智；一切智是實智，一切種智是權智；一切
智是根本智，一切種智是後得智；一切智是總相智，一切種智是別相智。其實一切
智與一切種智，雖分別而實無分別，無分別而現分別。若順乎性空，則是差別之無
分別。若順乎緣起，則是無分別之差別相也，菩薩坐道場時，一念之頃，一切智現
前也。
　　<經>【舍利弗。菩薩摩訶薩坐道場時。魔來為亂亦不生瞋。一剎那心與般若波
　　　羅蜜相應。所知見覺無不通達。】</經>
　　魔來擾亂，菩薩心不生瞋。一剎那心與般若波羅蜜相應。菩薩無住心與無相法
相應，即能遍知一切法。故曰所知所見所覺，無不通達。
　　<經>【舍利弗。時十方恒河沙世界諸佛如來。異口同聲讚言。善哉大士。通達
　　　自然智。無礙智。平等智。無師智。大悲莊嚴。】</經>
　　十方諸佛同聲讚歎。以無住心，契合無相法，以無分別智，能分別一切法，是
曰自然智。佛正遍知，通達一切法，曰無礙智。佛觀一切法，一切眾生，自性清淨
，無二無別。以大悲心，隨機化度導歸正法，曰平等智。無師智者，佛之智慧，自
覺自悟，不因師得，曰無師智。大悲莊嚴，言化他德也。佛既自覺，復以自覺聖智
，起大悲心覺悟眾生，曰大悲莊嚴。十方恒沙諸佛，異口同聲，讚歎菩薩。
　　<經>【舍利弗。菩薩摩訶薩行般若波羅蜜。以方便力能作如是種種示現。或有
　　　眾生見此菩薩今始成道。或見菩薩久遠成道。或見一世界四天王獻。
　　　或見十方恒河沙世界四天王獻。舍利弗。菩薩爾時度眾生故即受眾
　　　。重疊掌中合而為一。其諸天王各不相見。皆謂世尊獨用我。】</經>
　　舍利弗！菩薩摩訶薩行般若波羅蜜，以方便力，能作如是種種示現，令眾生見
。有的眾生見菩薩現在方於娑婆世界成道。有的眾生，見菩薩久遠劫來早已成道。
　　佛成道後，由四天王獻。有的見一世界中四天王獻。有的見十方恒河沙世
界四天王獻。菩薩為度眾生故，接受所獻眾。故知菩薩示現受，亦是為度眾
生也。菩薩將所受眾，重疊掌中，以神力合而為一。同時諸天王各各獻，卻令
彼等各不相見。各各自謂，世尊獨受我，獨用我。
　　<經>【舍利弗。菩薩摩訶薩行般若波羅蜜。以方便力示現此事。】</經>
　　勝天王語舍利弗尊者言，如此等事，皆是菩薩行般若波羅蜜，以方便力所示現
也。
　　<經>【說是法門時。眾中三萬菩薩摩訶薩得無生法忍。三萬六千菩薩皆不退轉
　　　阿耨多羅三藐三菩提。八萬人天得遠塵離垢法眼淨。無量無邊眾生發阿
　　　耨多羅三藐三菩提心。】</經>
　　勝天王說是法門時，與會大眾各各得益。
　　<經>【舍利弗。復有六萬天子先來獻供。過去願力若菩薩成道。必願先受我等
　　　供養。】</經>
　　勝天王言，有六萬菩薩先來獻上供養。因為這六萬菩薩，過去曾發願言，若有
菩薩成無上佛道時，必願菩薩先受我等供養。以如是願力故，此六萬菩薩先來獻供
。
　　<經>【爾時菩薩摩訶薩以般若波羅蜜方便力故。示現欲轉法輪。娑婆世界主尸
　　　棄梵王。與六十八萬梵天。來世尊所頭面作禮。右繞七匝而發是言。唯
　　　願大悲。轉無上法輪。唯願大悲。轉無上法輪。爾時即現大師子座高四
　　　萬二千由旬。種種莊嚴堅固安隱。十方無量釋提桓因。悉為如來敷師子
　　　座亦復如是。爾時菩薩以神通力一一諸天各見菩薩坐其座上而轉法輪。】</經>
　　爾時菩薩摩訶薩，以般若波羅蜜方便力故，示現欲轉法輪。
　　諸佛成等正覺後，皆由大梵天王請佛說法。故大梵天王護持佛法，功德無量。
　　此王即初禪天第三天天主。名尸棄，譯曰頂髻或火。尸棄梵王與六十八萬梵天
，請佛轉法輪。
　　爾時即現大師子座，高四萬二千由旬。並且有種種莊嚴，堅固安隱。安隱者，
安樂也。
　　十方無量釋提桓因，釋提桓因者，忉利天主也。十方無量忉利天主，皆如是為
如來敷師子座。菩薩以神通力，令一一諸天，各見菩薩坐其所獻之師子座上，轉妙
法輪。
　　<經>【菩薩摩訶薩坐此座。十方無量無邊世界。皆悉震動放大光明。即入無
　　　邊境界三昧。十方恒河沙世界一切眾生。三惡道苦即得安樂悉離三毒。
　　　各各相於猶如母子無復惡心。】</經>
　　菩薩既坐師子座已，十方無量無邊世界，皆動地放光。菩薩即入三昧，名無邊
境界三昧。十方恒沙世界一切眾生，以此三昧功德，皆離苦得樂。悉離貪瞋癡，相
於猶如母子，無復惡心。
　　<經>【時此三千大千世界。靡有間隙如一毛孔。天龍夜叉乾闥婆阿修羅伽樓羅
　　　緊那羅摩羅伽人非人等。悉滿其中。若有眾生應以苦法而受化者聞佛
　　　說苦。應以無我空寂靜離無常皆亦如是。應以如幻法而受化者聞說如幻
　　　。應以如夢水中月如影如響皆亦如是。應以空無相無願而受化者。即聞
　　　佛說空無相無願法。或聞如來說一切法從因緣生。或聞說諸陰。或聞說
　　　諸界。或聞說諸入。或聞說苦聲。或聞說集聲。或聞說道聲。或聞說念
　　　處。或聞說正勤。或聞說神足。或聞說根。或聞說力。或聞說覺。或聞
　　　說道。或聞說奢摩他。或聞說毘婆舍那。或聞說辟支佛法。或聞說大乘
　　　法。】</經>
　　時此三千大千世界，因十方恒沙世界一切眾生，皆來集會，所以此三千大千世
界，沒有一毛孔之間隙。天龍鬼神人非人等，悉皆充滿。
　　於是世尊演說妙法。若有眾生，應以苦法而受化者，便聞佛為其說苦法。
　　若有眾生，應以無我、空、寂靜、出離、無常等法而受化者，便聞世尊各各為
說無我、空、寂靜、出離、無常等法。
　　若有眾生應以如幻法而受化者，便聞佛為說如幻之法。
　　若有眾生，應以如夢，如水中月，如影，如響而受化者，便聞佛為說如夢，為
說如水中月，為說如影，為說如響之法。
　　或有眾生，應以空無相無願三三昧而受化者，便聞佛為說三三昧之法。
　　或者有人聞佛說一切法從因緣生。或者有人，聞佛為其解說色受想行識五陰之
法。或者有人，聞佛為其解說六根六塵六識十八界之法。或者有人，聞佛為其解說
六根六塵十二入之法。
　　或者有人，聞佛說苦、說集、說道等四諦之法。
　　或者有人，聞佛說四念處，四正勤，四神足，五根，五力，七覺支，八聖道等
，三十七助道品法。
　　或者有人，聞佛說奢摩他而修止。聞佛說毘婆舍那而修觀。聞說辟支佛法而修
十二因緣。聞說大乘法而修諸度無極。
　　<經>【舍利弗。菩薩摩訶薩行般若波羅蜜。以方便力示現種種轉法輪。令無量
　　　眾生隨其根性歡喜利益。】</經>
　　總而言之，佛圓音一演，眾生隨其根性，各各得益不同。
　　<經>【爾時舍利弗白勝天王言。菩薩摩訶薩行般若波羅蜜。以方便力。甚深境
　　　界難知難思量難入。爾時勝天王答舍利弗言。菩薩摩訶薩行般若波羅蜜
　　　功德勝事。我今所說百分不及一。百千萬億分乃至算數譬喻亦不及一。
　　　唯有如來乃能盡說。我今所說其少分者。皆承如來威神之力。何以故。
　　　諸佛境界一生補處菩薩摩訶薩尚不能盡。況餘菩薩。舍利弗。諸佛境界
　　　寂靜無說。後無分別智之所能了。】</經>
　　爾時舍利弗，讚歎菩薩摩訶薩行般若波羅蜜，以方便力，其功德甚深境界，難
知難思量難入。
　　爾時勝天王答舍利弗言，菩薩摩訶薩，行般若波羅蜜，功德之殊勝，我所說者
，百分不及其一。乃至算數譬喻不及其一。阿僧祇名算數，量如恒沙，量如微塵者
，名曰譬喻。
　　如是功德，唯有如來乃能盡說。我今能說少分，亦是如來威神力加被也。如果
佛不以威神力加被，我不能說也。何以故？何以佛不以神力加被，我不能說呢？因
為諸佛境界，一生補處的菩薩，尚不能盡知，何況其餘的菩薩。一生補處者，一生
補佛位之菩薩也。如彌勒菩薩，一生補釋迦佛位者是。
　　舍利弗！諸佛境界，寂靜無說。寂靜無說者，乃究竟涅槃，無上菩提也。後無
分別智，是佛之後得智。佛得無分別智，亦名根本智。由根本智起後得智，名後無
分別智。諸佛境界，唯佛後無分別智之所能了也。
　　<經>【舍利弗。菩薩摩訶薩。欲入諸佛境界。應學般若波羅蜜。首楞嚴三昧。
　　　如幻三昧。金剛喻三昧。金剛三昧。不動意三昧。遍通達三昧。不緣境
　　　界三昧。師子自在三昧。三昧王三昧。功德莊嚴三昧。寂靜意三昧。超
　　　出三昧。無著三昧。意莊嚴王三昧。無等等三昧。等覺三昧。正覺三昧
　　　。悅意三昧。歡喜三昧。清淨三昧。火焰三昧。光明三昧。難勝三昧。
　　　常現前三昧。不相近三昧。無生三昧。通達三昧。最勝三昧。過魔界三
　　　昧。一切智意三昧。幢相三昧。大悲三昧。歡喜三昧。愛念三昧。不見
　　　法三昧。舍利弗。菩薩摩訶薩行般若波羅蜜。以方便力。通達如是等無
　　　量無邊百千億恒河沙數諸三昧已乃能得入諸佛境界。其心安隱恐怖悉無
　　　。如師子王不畏禽狩何以故。菩薩摩訶薩。修如是等諸三昧已。有所經
　　　遊悉無怖畏。不見其前有一怨敵。】</經>
　　舍利弗！菩薩摩訶薩，欲入諸佛境界，入無住涅槃，證無上菩提。應學般若波
羅蜜，及首楞嚴等諸大三昧。
　　舍利弗！菩薩摩訶薩行般若波羅蜜，以方便力，通達無礙如是等，無量無邊百
千億恒河沙數諸三昧，然後乃能得入諸佛境界也。如此可知，經中所說諸三昧，不
過略舉諸三昧名字而已。
　　其心安隱者，其心無分別也。以無分別故，始能分別一切法入諸佛境界也。佛
於大寶積經，及大方廣三戒經中，均曾說「云何安隱？謂無分別。」以心無分別故
，所以恐怖悉無。
　　譬如師子王，不畏禽狩（獸）。何以故？因為菩薩修如是等三昧已，有所經歷
遊行，悉無怖畏，不見其前有一怨敵。何故如此？因為菩薩得後無分別智，心安隱
故。
　　<經>【何以故。舍利弗。菩薩摩訶薩行般若波羅蜜。以方便力心無所緣亦無所
　　　住。譬如有人生無色界。八萬四千劫中唯是一識。無有住處亦無所緣。
　　　菩薩摩訶薩行般若波羅蜜亦復如是。心無住處亦無所緣。何以故。心不
　　　行無行處。心無想無想處。心不緣無緣處。心不著無著處。心不亂無亂
　　　處。心無高下心不隨順。又不違逆不喜不憂。無分別離分別。離奢摩他
　　　毘婆舍那心不隨智。心不自住亦不住他。不依眼住不依耳鼻舌身意住。
　　　不依色住不依聲香味觸法住。心不在內亦不在外。心不緣法心不緣智。
　　　不住過去未來現在。舍利弗。菩薩摩訶薩行般若波羅蜜不取一法。於一
　　　切法知見無礙。心行淨故見一切法。皆悉無垢不取見相。見不分別離諸
　　　戲論。】</經>
　　何以故？舍利弗！菩薩摩訶薩行般若波羅蜜，以方便力，心無所緣亦無所住。
　　菩薩心無分別，不分別能，不分別所。因菩薩行般若波羅蜜，了達一切法畢竟
空故。所以菩薩以無住為方便行般若波羅蜜。以無緣為方便，行般若波羅蜜。以無
分別為方便，行般若波羅蜜。以無所得為方便，行般若波羅蜜。以無相為方便，行
般若波羅蜜。
　　菩薩以如是方便故，入般若法門。菩薩不住一切法，即住般若。不攀緣一切法
，即入般若。不分別一切法，即入般若。不得一切法，即得般若。不見一切法，即
見般若。
　　譬如有人生無色界。若生無色界天，捨於色，唯存一識。然此人以煩惱未斷，
被業所牽，最長壽命八萬四千劫，還須墮落。但於八萬四千劫中，以唯識無色故，
所以無有住處，亦無所緣。此人有識，當知仍有於「能」。既有「能」，焉得無「
所」？所以謂其無有住處，無有所緣者，不過於八萬四千劫中，以石壓草而已。
　　菩薩摩訶薩，行般若波羅蜜，亦復如是。亦復如是者，言菩薩無分別離能所也
。但菩薩卻與無色界天人不同，菩薩已斷煩惱不被業繫，雖有種種示現，皆以方便
力，心無所緣，亦無所住。能所俱離，清淨如如也。
　　以下即言菩薩心，離能所也。心不行者，離「能」也。無行處者，離「所」也
。心無想者，離「能」也。無想處者，離所也。心不緣離能也，無緣處離所也。心
不著離能也，無著處離所也。心不亂離能也，無亂處離所也。
　　心無高下，菩薩心無我慢也。心不隨順，不染不著於世間也。如果心隨境轉，
是謂心隨順。心不隨境轉，是謂心不隨順。
　　又不違逆，不喜不憂。如是之心，是無分別也。故曰無分別離分別。
　　離奢摩他毘婆舍那，是心不住於止，復不住於觀。心無所住，正是止正是觀也
。不隨智者，是心不住於智，亦不住於無智。如是心不自住，亦不住他。不依六根
而住，不依六塵而住。
　　菩薩心不在內，不自住也，不住六根也。不在外，不住他也，不住六塵也。
　　如是心不緣法，法者境也。心不緣智，清淨心中，於境於智悉皆不住。於是境
智如如，廓然大淨，是菩薩自性清淨心也。以心清淨故，所以不住過去，不住未來
，不住現在。乃至「不住」，亦復不住。如是則謂菩薩摩訶薩，行般若波羅蜜。
　　舍利弗！菩薩摩訶薩行般若波羅蜜，不取一法。不取一法者，即不住著一切法
也。於一切法，知見無礙。於一切法知見無礙者，不見一切法也。不見一切法者，
是不分別一切法也。不分別一切法者，如實知見諸法一相，所謂無相也。諸法無相
者，實相也。知見諸法實相者，是行般若波羅蜜。
　　心行清淨者，三業清淨也。心清淨即是意清淨，行清淨即是身口清淨。三業清
淨故，見一切法清淨。故曰見一切清淨皆悉無垢，不取著於所見之相。
　　見不分別者，是不取著於相也。經云凡所有相，皆是虛妄。故取相之言，雖有
言說，而無實義。有言無實者，謂之戲論。故曰見無分別，則離諸戲論。
　　<經>【舍利弗。菩薩摩訶薩。般若波羅蜜。不與肉眼相應。不與天眼相應。慧
　　　眼法眼佛眼悉不相應。不與天耳相應。不與他心智相應。不與宿命智相
　　　應。不與神通智相應。不與漏盡智相應。舍利弗。是般若波羅蜜不與一
　　　切法相應非不相應。】</經>
　　舍利弗！菩薩摩訶薩（行）般若波羅蜜，不與肉眼相應，乃至不與一切法相應
。
　　所謂相應者，乃有法與有法相應。菩薩行般若波羅蜜，如實知一切法畢竟空，
一切法不可得，一切法無分別。肉眼天眼慧眼法眼佛眼，與般若悉畢竟空，不可得
，無分別。故般若波羅蜜，與五眼悉不相應。天耳通他心智宿命智神足通智漏盡智
，與般若悉畢竟空，不可得，無分別。故般若波羅蜜，與諸神通不相應。乃至一切
法皆畢竟空，不可得，無分別，故般若波羅蜜，不與一切法相應。
　　舍利弗！是般若波羅蜜，不與一切相應，亦非「不相應」。因為一切法畢竟空
，不可得，無分別。既無相應可得，亦無不相應可得。故非相應，非不相應。
　　<經>【菩薩摩訶薩行般若波羅蜜。以方便力。於一切法得平等智。能觀一切眾
　　　生心行。一切染淨皆如實知於十力四無畏十八不共法佛一切智咸不失念
　　　。】</經>
　　以菩薩如實知一切法非相應，非不相應故，所以得一切法平等智。以平等智，
能觀察一切眾生之心行。觀一切眾生心行者，如實知一切眾生心心所法也。
　　於一切染淨諸法，皆如實知。染淨諸法者，即世出世間諸法也。乃至於佛之十
力，四無畏，十八不共法，及佛之一切智，咸不失念。咸不失念者，無有忘失也。
　　<經>【菩薩摩訶薩行般若波羅蜜。以無功用心通達一切法無心意識。常在寂靜
　　　三昧之中。不捨三昧教化眾生。施作佛事無有休息。於諸佛法得無礙智
　　　心無染著。】</經>
　　菩薩摩訶薩，行般若波羅蜜，以無功用心，通達一切法。無功用心者，即清淨
心，無分別心，無住心。無功用心者，八地以上菩薩乃得。得此無功用心，便具自
然智，通達一切法無礙。
　　或者有人會問，三乘聖人，亦可得清淨心，無分別心無住心。何以八地以上菩
薩，方得無功用心呢？因為得無功用心，即能自然通達一切法。七地以還菩薩，雖
亦能少分心清淨，無分別，無所住。但不能自然通達一切法也。
　　無心意識，常在寂靜三昧之中。心者第八識，意者第七識，識者第六識。第八
識心集起，第七識意執我，第六識分別。然無功用心，非集起，非執我，非分別，
故曰無心意識。既無集起執我分別等事，故常在寂靜三昧之中。
　　不捨三昧，教化眾生。雖然常在寂靜三昧之中，卻能任運騰騰教化一切眾生。
不捨三昧者寂也，教化眾生者照也。得無功用心之菩薩，自然便能寂而常照，照而
常寂。如是普度十方，施設廣作佛事，無有休息。
　　如是得無功用心之菩薩，於諸佛法得無礙智。雖起化道度一切眾生，卻是心無
染著。
　　<經>【舍利弗。譬如化佛更化作佛。彼所化者無心意識。無身身業無口口業無
　　　心心業。而能施作一切佛事利益眾生。何以故。佛神力故。舍利弗。菩
　　　薩摩訶薩從般若波羅蜜所化亦復如是。無身身業無口口業無意意業。以
　　　無功用心常作佛事利益眾生。何以故。菩薩摩訶薩行般若波羅蜜通達一
　　　切法。猶如幻相心無分別。而諸眾生恒聞說法。】</經>
　　舍利弗！譬如化佛，更化作佛。此是明一切法如幻如化也。彼所化者，無心意
識。何以故？以幻化非實故。
　　無身身業。以身口意度化眾生，名之為身業口業心業。今菩薩得無功用心
，離諸能所。雖施作佛事，利益一切眾生，卻無身口意想──離能也。無身口意業
想──離所也。
　　何以故？菩薩摩訶薩行般若波羅蜜，以無功用心，通達一切法。知一切法猶如
幻相，所以心無分別，無有住著。而諸眾生，因諸菩薩行如幻佛事，而得恒常聞諸
菩薩說法。
　　不可得有二，一者諸法性空不可得，二者諸法相如幻，故不可得。菩薩以不可
得為方便，故能以無功用心，作佛事利益眾生。
　　<經>【舍利弗。菩薩摩訶薩如是智慧。不住有為不住無為。不住諸陰不住界入
　　　不住內外。不住善法及不善法。不住世間及出世間。不染不淨。不住有
　　　漏不住無漏。不住過去未來現在。不住數緣滅不住非數緣滅。舍利弗。
　　　是菩薩摩訶薩。如是行般若波羅蜜心無所住。而能通達一切諸法。以無
　　　礙智無功用力為眾生說。常在寂靜而教化事無有休息。舍利弗。菩薩摩
　　　訶薩宿願強故。無功用心為人說法。】</經>
　　舍利弗！菩薩摩訶薩，以如是無功用心之智慧，不住一切法。不住有為無為，
不住陰界入，不住內外，不住善不善法，不住世出世間，不住染淨，不住有漏無漏
，不住三世，不住數緣滅及非數緣滅（數緣即所緣也）。
　　如是菩薩行般若波羅蜜，於一切法心無所住。能通達一切法。通達一切法，即
是無礙智慧。以無礙智慧，以無功用力，為眾生說法。無功用力，於是常在寂靜。
為眾生說，於是教化眾生廣作佛事，無有休息。
　　舍利弗！菩薩宿世曾發強大願，誓度一切眾生。故以無功用心，為眾生說法。
　　<經>【舍利弗。菩薩摩訶薩。以般若波羅蜜方便力故無諸怖畏。何以故。執金
　　　剛神常守護故。若行若立若坐若臥恒不遠之。舍利弗。菩薩摩訶薩。聞
　　　說深般若波羅蜜。心不驚不怖不疑不悔。當知是人已得授記。何以故。
　　　信受般若波羅蜜。近佛境界故。以此一心則能通達一切佛法。達佛法故
　　　利益眾生。不見眾生與佛法異。何以故。理無二故。】</經>
　　舍利弗！菩薩摩訶薩，以般若波羅蜜方便力故，無諸怖畏。
　　何故無諸怖畏？因為執金剛神常守護故。執金剛神即護法神也，例如護法韋陀
菩薩。菩薩行住坐臥四威儀中，執金剛神常不遠離，護衛左右，令菩薩無有一切怖
畏。此者以菩薩行般若波羅蜜，以方便力故。
　　舍利弗！若菩薩聞說如是甚深般若波羅蜜，深生信心。不驚不怖者，無我見也
。不疑者，能信受也。不悔者，既已信受，永無退轉也。當知是人，已蒙佛授記也
。
　　聞般若不驚不怖不疑不悔，深心信受。當知是人已見法性，以見法性故，蒙佛
授記。聞般若波羅蜜，菩薩即如實知一切法無所有不可得。菩薩如此知故，乃蒙佛
授記作佛。如釋迦牟尼世尊，於第一阿僧祇劫盡，將入第二阿僧祇劫時，遇然燈佛
。當時菩薩通達般若波羅蜜，如實知一切法無所有不可得，於是蒙然燈佛授記曰，
汝於來世當得作佛，號釋迦牟尼。
　　何以故？何故蒙佛授記呢？因為菩薩信受般若波羅蜜，鄰近佛境界故。以此一
心，則能通達一切佛法。所謂一心者，清淨心也，無分別心也，無住心也。通達佛
法故，能利益眾生。雖利益一切眾生，卻不見眾生與佛法異。此即金剛經所說的，
「度盡無量無數無邊眾生，而無有一眾生得度者」，意思相同。
　　何以故？理無二故，離能所離分別故。
</檔>
