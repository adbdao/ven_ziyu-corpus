<檔>
<篇>勝天王般若波羅蜜經邯鄲記</篇>
<節>勝天王般若波羅蜜經邯鄲記</節>
　　　　<節>現化品第十一</節>
　　<經>【爾時善思惟菩薩摩訶薩白勝天王言。如來所造化佛更能化不。爾時勝天
　　　王答善思惟菩薩言。今對世尊以為明證。佛所化佛更能化作恒河沙數無
　　　量化佛種種色相。神通說法利益眾生。善男子。諸佛宿世願力清淨故能
　　　如是。】</經>
　　爾時善思惟菩薩白勝天王言，如來所造的化佛，能更興造化否？勝天王答言，
現在有世尊親作明證，如來所造化之佛，更能化作恒河沙數無量諸佛。並且能化現
種種形色相貌，及種種說法，種種利益眾生。
　　勝天王語善思惟菩薩言，善男子！因為諸佛宿世願力清淨，故能作如是變化。
　　諸佛願力清淨者，諸佛皆願以清淨身語意，拔濟一切眾生也。諸佛身業究竟清
淨，故法身清淨，能現報身清淨，相好光明，普照十方。由報起化，隨眾生心，現
無邊身。諸佛語業清淨，宣說無上妙法，無有窮盡。諸佛意業清淨，神通變化不可
思議。
　　<經>【善思惟菩薩白勝天王言。大王。善說甚深之法。諸佛宿世願力清淨。唯
　　　願大王。請佛神力。令此般若波羅蜜久住世間無有隱沒。勝天王答善思
　　　惟菩薩言。善男子。般若波羅蜜一切諸佛之所護持。何以故。文字所說
　　　般若波羅蜜。如是文字不生不滅無有隱沒。字所顯義亦不生不滅無有隱
　　　沒。善男子。諸佛如來甚深般若波羅蜜亦不隱沒。何以故。法不生故。
　　　若法無生此則無滅。即是如來祕密之教。若佛出世若佛不出性相常住。
　　　是名法界。亦曰如如。名不異際隨順因緣而不違逆。是為正法。其性常
　　　住無有隱沒。】</經>
　　善思惟菩薩言，大王！汝說諸佛宿世願力清淨，誠善說甚深法也。現在願大王
請佛，以神力令此般若波羅蜜，久住世間無有隱沒。
　　勝天王言，善男子！般若波羅蜜，一切諸佛之所護持，根本無有隱沒呀。為甚
麼呢？因為以文字說般若波羅蜜，文字僅是表達理的工具，所以文字本身無有實義
。以無有實義故，所以文字性空。以文字性空故，如是文字不生不滅，無有所謂隱
沒。
　　再說文字所顯的般若道理，亦不生不滅無有隱沒。何以故？因為般若即是空義
，即是無所有義，即是不可得義。空，無所有，不可得，即不生不滅。故文字所顯
義，不生不滅，無有隱沒。是故諸佛如來甚深般若波羅蜜，亦不隱沒。因為一切法
根本無生，無生故無滅。這便是諸佛甚深難知秘密之教。
　　若佛出世，若不出世，性相常住。諸法性空，以性空所以能隨緣而現諸法相。
諸法相由緣成，故諸法無性而空。如是諸法以無性為性，無性故無生，無生無滅故
法性常住無有隱沒。
　　法相既是無性所現，故所現諸相，無非是假。相假非有，當亦不生不滅。故法
相常住，無有隱沒。是知有佛無佛，性相常住也。
　　如是性相常住，是名法界。法界者無界，無界假名法界。約相言名法界，約性
言名法界性。法界性相畢竟空寂，故無生無滅無有隱沒。
　　如是性相常住，亦曰如如。如如者，不二不異也。性不異相，相不異性。性即
是相，相即是性，以二俱空故。所以說亦曰如如。
　　如是性相常住，亦名不異際。不異際者，即不二際也。若知一切法無性，無性
則無分別，是為入不二法門。
　　隨順因緣而現諸法相，雖現一切法相，而一切法相當體即空。空故諸法性不異
，無有違礙。這便是諸佛正法，其性常住，無有隱沒也。
　　<經>【善思惟菩薩白勝天王言。大王。能護正法是何等人。勝天王答善思惟菩
　　　薩言。善男子。若不違逆一切法者。名護正法。何以故。無有諍論不違
　　　道理。名護正法。又<問>問。</問>云何不違道理。答曰。若順文字不違道理無所
　　　諍論。名護正法。何以故。世間凡夫皆著諸見。順道理者則常說空。是
　　　故世間而起諍論。如是凡夫愛重有法。順道理者於此則輕。世間說有常
　　　樂我淨。順道理者說無常苦不淨無我。是故世間而生諍論。善男子。一
　　　切凡夫順世間流。順道理者逆世間流。是故世間則生諍論。一切凡夫著
　　　陰界入。順道理者說一切法悉無所著。是故世間而起諍論。善男子。隨
　　　順世者不行道理。順道理者與世相違。】</經>
　　善思惟菩薩白勝天王言，能護正法者，是何等人？勝天王言，若不違逆一切法
者，名護正法。所謂不違逆一切法者，是不執有、分別、起諍也。如是則順乎法性
，順法性者，名護正法也。
　　何以故？無有諍論，不違道理，名護正法。世人起諍論，不外分別名相，以己
之所見，非己之所不見。不知諸法理本無礙，萬法圓融。所以無有諍論，不違道理
，便名護持正法。
　　又<問>問：</問>云何不違道理？勝天王答曰，若順文字而不違道理，便無所諍論，名護
正法。不執文字相，而順乎法性空，便不起諍論了。故曰順文字不違道理，無所諍
論，名護正法。順文字者，順文字性空也。不違道理者，不違法性也。
　　何以故？世間凡夫皆著諸見。例如著有見無見，常見斷見。以著諸見故，乃起
諍論。智者順乎道理，知一切法空，於空則不興諍論。
　　如是凡夫起於諸見，便愛重有法。以愛重有法故，便起諍論。順道理者，知一
切法空，於此則輕。於此則輕者，是不愛重有法也。
　　世間說有常樂我淨。世間凡夫說有常樂我淨者，乃於有為法執常樂我淨也。若
分別說，世間凡夫，於心執常，於受執樂，於法執有我，於身執淨。順道理者，則
知一切有為法無常樂我淨。故觀心無常，觀受是苦，觀身不淨，觀法無我。以世間
凡夫分別常樂我淨故，於是而生諍論。
　　善男子！一切凡夫順世間流。世間流者，生死流也。順世間流，即順生死流。
逆世間流者，即逆生死流向於涅槃也。順道理者，則逆生死向涅槃也。見有生死即
便紛諍，所以世間則生諍論。
　　世間凡夫著於五陰，十八界，十二入。然順道理者，知五陰皆空。於諸法空相
中，無眼耳鼻舌身意，無色聲香味觸法，故十二入空。於諸法空相中，無眼界乃至
無意識界，故十八界空。既然陰界入空，故順道理者，說一切法無所著。以凡夫著
陰界入故，世間乃起諍論。
　　是故善男子！隨順世間法者，便不順於道理。順乎道理者，便不隨順世間法也
。
　　<經>【善思惟菩薩白勝天王言。大王。今者取何等法。勝天王答善思惟菩薩言
　　　。我不取人不取法。又<問>問。</問>云何不取。答曰。我離眾生離法離。是離悉
　　　不可得。過去未來現在離。離不可得。諸佛離諸佛不離。佛國土離國土
　　　不離。法離法不離。善男子。如是之行名順道理無取不取。】</經>
　　善思惟菩薩白勝天王言，大王今者取何等法呢？勝天王言，我不取人，不取法
。
　　善思惟菩薩又問，云何不取？勝天王言，我離，眾生離，法離。即不取於相也
，不取我相眾生相法相。而於此「離」亦離，故離悉不可得。
　　在時間方面，離過去，離未來，離現在。而離過去未來現在之「離」亦離。
　　諸佛離，諸佛不離。即離諸佛相，而於離諸佛相之「離」亦離。既然如此，故
曰諸佛不離。
　　佛國土離，國土不離；法離，法不離。道理同前，不勞多解。
　　總而言之，所謂離者，是不取於相。乃至於「不取於相」亦不取。如果偏執「
不取」，即此「不取」便是取著於相了。故所謂「離」者，是不動真際也。
　　不取於相者，以空中無相故。如果有空可得，便是取著空相。若取著於空相，
便乃是取也。故大智度論云，若觀諸法畢竟空，取相心著，是為邪見。故經中一再
說，離於諸相，而是離不可得也。
　　善男子！如是之行，名順道理。最後勝天王，重復說明「如是之行」。如是之
行者，無取不取。無取不取，即是無取無不取也。
　　<經>【爾時善思惟菩薩讚勝天王言。善哉大士。善哉正士。能說如是甚深般若
　　　波羅蜜。無取無著無名無字。滅諸戲論。離能分別及所思惟。】</經>
　　善思惟菩薩讚歎勝天王，能說甚深般若波羅蜜。大士正士，均為菩薩別稱。
　　無取無著，無名無字，滅諸戲論，離能分別及所思惟，即甚深般若波羅蜜也。
　　<經>【爾時眾中有一天子。名曰賢德。即從坐起偏袒右肩右膝著地。合掌向佛
　　　頭面作禮而白佛言。世尊。如勝天王所說無分別者為是何法。佛告賢德
　　　天子言。無分別法即是寂靜。何以故。取可取無。離我我所。不起不息
　　　。是名無分別法。善男子。菩薩摩訶薩。如是觀者能護正法。不見能護
　　　及以所護。說此法時。眾中十千比丘心得解脫。一千天子得遠塵離垢法
　　　眼淨。】</經>
　　爾時眾中有一名叫賢德的天子，禮佛而後請曰，世尊！如勝天王所說，無分別
者是為何法？
　　佛言，無分別法即是寂靜。因為寂靜法離能取所取。取即能取，可取即所取。
取可取無，即是無能取所取也。
　　離我我所。此仍言離能所也。我即能，我所即是所。
　　不起者不生也，不息者不滅也。寂靜之法，即不生不滅。如是則名無分別法也
。
　　善男子！菩薩摩訶薩，如是觀無分別法者，為能護正法也。雖護正法，卻不見
有能護之我，及以所護之法。因為菩薩摩訶薩，不取於相故。
　　說此法時，十千比丘破煩惱障心得解脫。一千天子，得遠離塵垢法眼淨。
　　<經>【爾時善思惟菩薩白勝天王言。何等辯才能如是說甚深之法。勝天王答善
　　　思惟菩薩言。善男子。一切煩惱習性無者。所得辯才能如是說。過言語
　　　道不可名宣第一義智。如是辯才能作此說。】</經>
　　勝思惟菩薩問勝天王，具有何等辯才，方能如是說甚深法呢？
　　勝天王答言，一切煩惱習性無者，所得辯才能如是說。煩惱習性無者，是破無
明也。無明為煩惱習氣，破無明即破煩惱習性。勝天王作如是答者，是暗示唯有佛
能說是甚深法也。唯佛破盡無明，所得辯才，能說此甚深法也。
　　佛得如是辯才，以第一義空智，於過言語道法，不可以文字宣說之法，而能作
如此說也。
　　<經>【爾時善思惟菩薩問賢德天子言。善男子。云何無生法中以辯才說。爾時
　　　賢德天子答善思惟菩薩言。菩薩摩訶薩。不住無生無滅法中。則無辯才
　　　說甚深法。何以故。遠離戲論不見所緣不見能緣。心無所住是故能說。
　　　不住人法不住此彼。唯住清淨第一義諦。是故能說。】</經>
　　善思惟菩薩，問賢德天子言，云何菩薩於無生法中，以辯才而演說呢？賢德天
子言，如果菩薩摩訶薩，不住無生無滅法中，便無辯才演說甚深法了。
　　何以故？因為住無生無滅法中，便遠離一切虛妄不實之戲論，通達真實法性，
故能演說諸法深義。住無生無滅法中，則不住能所。以心無所住故，所以得辯才無
礙。因為諸法無性，菩薩無心。菩薩摩訶薩，以無住心，契無性法，如是則證清淨
第一義，故能演說甚深法也。
　　菩薩摩訶薩，住無生無滅法中，則心無分別。無分別，故無住著。是以不住著
人，不住著法，不住我相，亦不住人相。不住此，即不住我相也。不住彼，即不住
人相也。如此一切不住，即住清淨第一義。此即不住一切法，即住般若波羅蜜的意
思。以如是故，能說甚深法。
　　<經>【爾時善思惟菩薩即白佛言。世尊。賢德天子甚為希有。乃能通達甚深之
　　　法辯才無盡。佛告善思惟菩薩言。善男子。此賢德天子。從妙喜世界不
　　　動佛所。而來至此娑婆世界。聽受甚深般若波羅蜜。佛復告善思惟菩薩
　　　言。賢德天子。已於過去無量百千億劫。修習陀羅尼門。窮劫說法亦無
　　　終盡。善思惟菩薩白佛言。世尊。何等陀羅尼。佛言。善男子。名眾法
　　　不入陀羅尼。善男子。此陀羅尼過諸文字。言不能入心不能量。內外眾
　　　法皆不可得。善男子。無有少法能入此者。故名眾法不入陀羅尼。何以
　　　故。此法平等無有高下亦無出入。無一文字從外來入。亦無一字從此法
　　　出。又無一字住此法中。亦無文字共相見者。亦不分別法與非法。是諸
　　　文字說亦不減不說無增。從本以來無起造者無壞滅者。善男子。如文字
　　　心亦如是。如心一切法亦如是。何以故。法離言語亦離思量。本無生滅
　　　故無出入。是名眾法不入陀羅尼。若能通達此法門者辯才無盡。何以故
　　　。通達不斷無盡法故。善男子。能入虛空者則能入此陀羅尼門。善男子
　　　。菩薩摩訶薩。能通達此陀羅尼門。心得清淨身口亦爾。所行附理般若
　　　堅固。一切眾魔無有能亂。一切外道不敢視瞻。一切煩惱莫之能壞。身
　　　力成就心離怯弱。所說無盡能宣甚深一切聖諦。智慧多聞猶如大海。安
　　　住三昧喻須彌山。處眾無畏如師子王。世法不染猶彼蓮華。利益眾生譬
　　　之大地洗諸垢穢喻如大水。成熟世間以方大火。】</經>
　　爾時善思惟菩薩白佛言，世尊！賢德天子，甚為希有，能通達深法，辯才無盡
。
　　於是佛告善思惟菩薩賢德天子的來歷，并說明賢德天子於無量劫來，修習陀羅
尼門。窮劫說法，亦無終盡。
　　善思惟菩薩問佛，賢德菩薩所修是何陀羅尼呢？佛曰，名眾法不入陀羅尼。
　　此眾法不入陀羅尼，過諸文字，言不能入，心不能量。過諸文字者，離文字相
也。言不能入者，離言語相也。心不能量者，離心緣相也。此眾法不入陀羅尼者，
離一切眾相也。故一切眾相，入於此陀羅尼，悉皆一相，所謂無相。
　　內外眾法，皆不可得。內者六根，外者六塵。於眾法不入陀羅尼中，六根無相
，六塵無相。以無相故，所以內法不可得，外法亦不可得。
　　內外眾法皆不可得，此係略說。若廣說者，即五陰十八界十二入，一切諸法皆
不可得也。
　　善男子！無有少法能入此者。因為一切諸法，入於此中，悉歸畢竟空也。所以
名為眾法不入陀羅尼。
　　何以故？解釋何故眾法不入的原因。因為此法平等，無有高下。平等無有高下
者，是無分別也、無相也、空寂也、不生不滅也、不來不去也。以如是故，所
以無有法從此陀羅尼出入者。
　　換句話說，若有法從此出入，則必有分別。而此中無分別，故無有法從此出入
。若有法從此出入，則必有相、不空、生滅、有來有去。而此中無相、空寂、
不生不滅、不來不去。故無有法從此出入。
　　以如此故，無有少法能入此者。無一文字從外來入，或從此法出，或住此法中
。
　　亦無文字共相見者。文字共相者，文字成語為句，是其共相也。語句仍是文字
相，故亦無文字共相見者。
　　亦不分別法與非法。因為此中無分別故。
　　是諸文字，說亦不減，不說無增。說者言語相也。文字語句，其性本空。於空
性當中，無增無減。縱然日日言說，於文字語句，無有耗損。縱然默然不語，文字
語句亦不有不增。因為於是空性，從本以來，無有生起造作者，亦無損壞毀滅者。
何以故？以法性空寂故。
　　善男子！如文字性空無相不增不減，心亦如是性空無相不增不減。心如是，一
切法亦如是性空無相不增不減。何以故？因為諸法性空離相，離言語相，離心緣思
量相也。以離相故，所以一切法本無生滅，是故無有出入。是名眾法不入陀羅尼也
。
　　若能通達此法門者，則辯才無盡。何以故？通達不斷無盡法故。不斷無盡者，
空也，無量也。若通達此法門者，便能於空通達無量，於無量通達空。雖說空而不
滯於無，雖說無量而不著於有。離一切相即一切法，即一切法離一切相，是故能夠
辯才無盡。
　　善男子！能入虛空者，則能入此陀羅尼門。入此陀羅尼門者，達畢竟空也。畢
竟空者，既空「有」，復空「空」。如是謂之虛空，虛空者，既不得於有，復不得
於空。非同凡夫所謂虛空。凡夫所謂虛空者，是有所得心。菩薩謂虛空者，是無所
得心。菩薩以無所得心，則能入此陀羅尼門。
　　善男子！菩薩摩訶薩，通達此陀羅尼門，則身口意三業清淨。凡有所行，皆能
順附合乎於理。其般若智慧堅固，一切諸魔，無能動亂，一切外道不敢正眼視瞻。
何為外道？道者真空義，無相義，寂滅義，無取著義，無所得義。故凡於法執有為
外道，於法取相為外道，於法見有生滅、增減、來去、一異、常斷，悉為外道。於
法有所取著為外道，以有所得心測度於法，即為外道。是故菩薩摩訶薩，通達如是
陀羅尼門，一切外道不敢視瞻。
　　一切煩惱莫之能壞。一切煩惱者，五住煩惱也。五住煩惱者，見一處住地煩惱
，欲愛住地煩惱，色愛住地煩惱，有愛住地煩惱，無明住地煩惱。此五住煩惱，悉
莫能沮壞也。
　　身力成就。身業清淨，成就法身德。心離怯弱。意業清淨，不被結使雜染纏縛
，成就解脫德。所說無盡，能宣甚深一切聖諦。是口業清淨，成就般若德。
　　宣說甚深一切聖諦。聖諦者，苦聖諦，苦集聖諦，苦滅聖諦，苦滅道聖諦。何
為甚深聖諦？經云：有苦、有諦、有實。何為苦？直論苦事名之為苦。何為諦？於
苦中因緣有無之法，不差不謬稱之為諦。例如造作集因緣，必有苦法生。無造作集
因緣，必無苦法生，不差不謬。有修道因緣，必有苦滅法生。無修道因緣，必無苦
滅法生，不差不謬。如是者稱之為諦。何為實？如心經云，無苦集滅道，一切法悉
歸畢竟空，此謂之為實。所以大乘法中，明四諦假有，皆畢竟空。如大般若經云，
若智以無所得而為方便，知苦應不生，是為苦智。若智以無所得而為方便，知集應
永斷，是為集智。若智以無所得而為方便，知滅應作證，是為滅智。若智以無所得
而為方便，知道應修習，是為道智。
　　故四諦無性本真如，真如隨緣現四諦。唯是一心，心外更無別法。故知苦本不
生，集本不和合，滅本空寂，道本不二。此之謂實也。
　　於苦諦實當中，唯實為甚深聖諦也。故宣說甚深聖諦者，能以一實諦，演說畢
竟空中建立苦集滅道。苦集滅道，皆是畢竟空也。
　　智慧多聞，猶如大海。言智慧深廣，不可窮盡也。安住三昧，喻須彌山。三昧
者，定也。其定力不動，如須彌山。處於大眾，無有畏怯，如獅子王。一切世法不
能染污，猶如蓮花出水一般。利益眾生，猶如大地，可令萬物生長。洗諸煩惱垢穢
，好比大水一般。成熟世間一切眾生之善根，以方大火。方是比方的意思。好比大
火，能成熟一切。
　　<經>【清涼平等能悅眾心。類之如月。能破諸暗譬其以日。摧煩惱怨名為勇健
　　　。心性調伏猶如大龍。能震法雷大雲為喻。普雨眾法譬之大雨。為諸眾
　　　生除煩惱病猶彼良醫。以法治世譬如國王。能護眾生及護正法等四天王
　　　。於人天中財富最勝猶如帝釋。心得自在譬大梵王自在王領娑婆世界。
　　　身得無礙如伽婁羅鳥。教示眾生如世間父。能出法寶類毘沙門王能出眾
　　　寶。功德智慧之所莊嚴。眾生見者無不利益。諸佛世尊之所稱讚。一切
　　　天眾咸擁護之。】</經>
　　清涼平等，能悅眾心，好像月光一般的柔和。能破諸暗，好像日光一般的明亮
。能摧伏煩惱怨敵，所以稱為勇健。心性調伏猶如大龍。能震大雷，甦醒世間，猶
如大雲。因為大雲始能震大雷也。普施法雨，如大雨一般。為眾生除煩惱病，好像
良醫。以正法治世間，如國王一樣。能護眾生及正法，等於四天王。四天王者，護
四天下，成為護世四王。於人天中財富最勝，如天帝釋。心得自在，如大梵天之大
梵王，能自在為娑婆世界主。
　　據天台四教儀，大梵天是初禪天之主，名尸棄，劫初先生，劫盡後滅，主領三
千大千世界。若依華嚴經十地寄報略謂，八大梵天王，第八不動地菩薩，成大
功德，多作第二禪大梵天王，主千世界，故曰大梵天王。九大梵天王，第九善慧地
菩薩，獲大神通，多作第三禪大梵天王。主二千世界，故曰大梵天王。十摩醯首羅
天王，第十法雲地菩薩，具足眾德，多作第四禪摩醯首羅天王，主三千世界。
　　身得無礙，如伽（迦）婁羅鳥。迦婁羅即金翅鳥，以其翅金色故名。有譯其兩
翅張開，約三百六萬里。有譯兩翅張開，三百三十六萬里。
　　教示眾生，如世間父。佛為世間大慈悲父。能出法寶，類毘沙門王。毘沙門王
譯為多聞天王，明彼天福德多故。功德智慧以下，觀文自明。
　　<經>【善男子。菩薩摩訶薩。得是眾法不入陀羅尼門。種種自在利益眾生。方
　　　便說法而不窮盡。心無疲倦不求名利。法施平等無有嫉。持戒清淨於
　　　身口意永無愆失。忍辱清淨離諸瞋惱。精進清淨所作辦立。禪定清淨善
　　　調伏心。般若清淨悉無疑滯。具四無量猶如梵王。行諸三昧三摩跋提。
　　　世間最勝修無上道。具諸功德一切智慧受灌頂位。說是陀羅尼法門時。
　　　眾中六萬四千菩薩得不退轉。三萬菩薩得無生法忍。二萬人天得遠塵離
　　　垢法眼淨。無量無邊人天發阿耨多羅三藐三菩提心。】</經>
　　最後佛稱歎得眾法不入陀羅尼之功德。
　　三摩跋提，譯曰等至，亦曰等持。為定之一種。
　　世間最勝，修無上道。菩薩於十迴向後，修四加行。四加行者，煖位、頂位、
忍位、世第一位。世第一位者，於世間最勝也。修無上道者，修無上菩提也。
　　受灌頂位者，十地菩薩，受灌頂法，補於佛位也。
　　說是法門時，六萬四千菩薩得不退轉。三萬菩薩得無生法忍。二萬人天得法眼
淨。無量無邊人天，發無上菩提心。
</檔>
