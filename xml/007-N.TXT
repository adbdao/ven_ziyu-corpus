<檔>
<篇>勝天王般若波羅蜜經邯鄲記</篇>
<節>勝天王般若波羅蜜經邯鄲記</節>
　　　　<節>陀羅尼品第十二</節>
　　<經>【爾時文殊師利菩薩摩訶薩。即從坐起偏袒右肩。右膝著地合掌向佛。頭
　　　面作禮而白佛言。希有世尊。如來所說。菩薩摩訶薩得是眾法不入陀羅
　　　尼。所成功德無量無邊。爾時佛告文殊師利菩薩言。善男子。如是功德
　　　。假使如來百千年說亦復不盡。爾時眾中有一菩薩摩訶薩名寂靜意。白
　　　文殊師利菩薩言。菩薩摩訶薩。得是陀羅尼。為佛世尊之所讚嘆。如此
　　　之人善得大利。自行化彼皆悉不空。爾時文殊師利菩薩答寂靜意菩薩摩
　　　訶薩言。善男子。第一義中無法可讚無色無相。無色相者有何可讚。無
　　　可讚故於何歡喜。寂靜意菩薩白文殊師利菩薩言。如我聞佛修多羅中說
　　　。一切法無我我所。無能令喜無能令瞋。此法平等菩薩應學。譬如大地
　　　。住在水上。若鑿井池即得用水。其不鑿者無由致之。如是聖智境界遍
　　　一切法。若有勤修般若方便即便得之。其不修者云何能得。是故菩薩欲
　　　求菩提。不得懈怠勤修精進。如是之法則在現前。善男子。如生盲人不
　　　能見色。如是煩惱盲諸眾生不能見法。如人有眼無外光明不能見色。行
　　　人如是。雖有智慧無善知識不能見法。如有天眼不假外明自能見色。菩
　　　薩摩訶薩入法流者自然勝進。如在胎者日日增長而不自見。菩薩摩訶薩
　　　勤行精進亦不自見眾行增長。而能成就一切佛法。】</經>
　　文殊師利菩薩禮佛稱歎言，若菩薩摩訶薩，得是眾法不入陀羅尼，所成功德無
量無邊！
　　佛言，善男子！如是功德，假使如來百千年宣說，亦復不盡也。
　　爾時寂靜意菩薩，白文殊師利菩薩言，菩薩德此陀羅尼，為佛所讚歎。此人善
得大利，自行化他，皆悉功不唐捐也。
　　文殊師利菩薩，據第一義回答言，善男子！第一義中，實無法可讚歎。因為第
一義中，無色無相。以第一義，乃不思議空故。於此不思議空中，有何可讚？既無
可讚，於何而生歡喜？
　　寂靜意白文殊師利菩薩言，如我曾聞佛於經中說，一切法無我亦無我所。既離
能所，所以無能令喜者，亦無能令瞋者。然此平等無有高下法，菩薩應學。以菩薩
學如是法而有成就者，故蒙佛讚歎。菩薩聞讚，故生歡喜踴躍也。
　　文殊師利菩薩，於第一義諦說法性空寂，無讚無喜。寂靜意菩薩，於世諦說修
證宛然，有讚有喜。文殊約理說，說理不礙事。寂靜意約事說，說事不礙理。說有
不同，然無礙則一。
　　寂靜意菩薩並舉譬喻說明。譬如大地，住在水上。意思是說，地下原本有水，
然鑿井掘地者，則得水用。其不鑿不掘者，地下雖然有水，而不得水用。
　　舉喻以後，以法合之。如是聖智境界遍一切法，猶地下之水遍一切處也。然若
人勤修般若方便，即便得之。其不修者，便不能得。
　　是故菩薩欲求菩提，不可懈怠，當勤精進修習。以勤精進故，眾法不入陀羅尼
門，便得現前。以陀羅尼現前故，可讚可喜也。
　　又如生盲人不能見色。生盲者出生即盲也，不同後天之盲。後天之盲，在未盲
之前，猶曾見色也。而生盲之人，根本不能見色也。
　　如是一切煩惱，令眾生如盲，不能見法。此以法合譬也。以如是故，眾生須借
善知識為緣，始能知法也。猶如有眼之人，若無外來光明為緣，便不能見色。修行
人亦是如此，縱有智慧，若無善知識為說妙法，亦不能見法也。
　　如有天眼之人，不必假借外來的光明，自能見色。因為天眼者無礙，故不假外
明，亦能見色。此用喻佛也，佛證自覺聖智，得無師智自然智無礙智。故無須更借
善知識為外緣也。
　　菩薩摩訶薩，入法流者自然勝進。入法流者，入中道也。自然勝進者，無功用
道也，位在八地以上。
　　譬如在胎中之胎兒，日日增長，而不自見。菩薩摩訶薩以不取相故三輪體空故
，雖然勤行精進，亦不自見眾行增長。而能自然成就一切佛法。成就一切佛法者，
成就無上菩提也。
　　<經>【譬如雪山有藥樹王不枯不析。菩薩摩訶薩勤修精進。一切眾行不退不失
　　　。譬如轉輪聖王。出現於世則具七寶。菩薩摩訶薩發菩提心具七法寶。
　　　所謂布施持戒忍辱精進禪定智慧及方便力。又如轉輪聖王遊四天下。於
　　　諸眾生其心平等。菩薩摩訶薩以四攝法利益眾生亦復如是。又如轉輪聖
　　　王所在之處則無諍訟。菩薩摩訶薩如實說法亦無諍論。譬如三千大千世
　　　界初成。即有須彌山王及以大海。菩薩亦爾。若發阿耨多羅三藐三菩提
　　　心。即有般若及以大悲。譬如日出其高山者先照光明。菩薩摩訶薩得般
　　　若炬。高行菩薩善根熟者先照其光。譬如大地荷負一切。華果樹木草藥
　　　皆悉平等。菩薩摩訶薩得是陀羅尼門。於諸眾生其心平等。】</經>
　　寂靜意菩薩，復舉譬喻說，如雪山藥樹王，不枯不析（折）。猶如菩薩，勤修
精進，一切利生之眾行，不退轉亦不放棄。
　　譬如轉輪聖王有七寶，菩薩發菩提心修菩提行，亦具七法寶。即布施持戒忍辱
精進禪定智慧方便七波羅蜜。方便波羅蜜者，第七波羅蜜也。
　　轉輪聖王遊四天下，於諸眾生其心平等。菩薩行四攝法，亦以平等心利益一切
眾生。
　　轉輪聖王所在之處，無有諍訟。因為轉輪聖王福報殊勝，故無有能與諍訟者。
如經云，釋迦牟尼佛昔為頂生王，七寶具足，福報殊勝。以金輪寶遊於天界，八大
將軍及四天王均出攔阻。頂生王言，勿須諍論，可與我作使從！八大將軍及四天王
，應時器械儀仗均失，自見衣服改換，旗幟在手，隨頂生王而作僕從矣。故曰轉輪
聖王所在之處，則無諍訟。菩薩摩訶薩說法決定，如實而說，故亦無能與諍訟者。
　　又如三千大千世界，劫初成時，即有須彌山王及大海水。菩薩初發心即有般若
波羅蜜及大悲心。
　　譬如日出，先照高山。菩薩得般若波羅蜜，先照高行菩薩及善根成熟者。
　　譬如大地，平等荷負一切。菩薩摩訶薩，得眾法不入陀羅尼門，以平等心度化
一切眾生。
　　<經>【爾時世尊讚寂靜意菩薩摩訶薩言。善男子。如汝所說。善男子。菩薩摩
　　　訶薩得是陀羅尼門。凡有所說一文一字無非佛語。善男子。此所說法離
　　　色聲香味觸。何以故。非世法故。無盡無邊能入一切身心輕利。假使百
　　　千佛前說者亦不怯弱。何以故。此菩薩摩訶薩。得佛住持力故心無所著
　　　。不著我。不著眾生。不著法。即得清淨法界。清淨如來。清淨實際。
　　　得法無盡。字無盡。說無盡。即生歡喜。得般若故。得闍那故。無疑網
　　　故。說是陀羅尼法門時。眾中八千菩薩得此眾法不入陀羅尼。一萬二千
　　　菩薩得不退轉。五千菩薩得無生法忍。一萬六千天子得遠塵離垢法眼淨
　　　。無量無邊眾生發阿耨多羅三藐三菩提心。】</經>
　　爾時世尊讚寂靜意菩薩言，如汝所說。佛同意印可也。菩薩摩訶薩，得是陀羅
尼門，所說一文一字，皆是佛語。此所說法，離色聲香味觸諸相。何以故？如此所
說，不染世間法故。菩薩得是陀羅尼門，所演說法，無盡無邊，能入一切。身心輕
利，身者色也，心者受想行識也。菩薩得是陀羅尼門，如實知五陰皆空，不受色受
想行識罣礙而得法性身，故曰身心輕利。
　　假使於百千佛前說法，亦不怯弱。因為此菩薩得佛住世持續慧命度化眾生力故
。
　　此菩薩心無所著，佛亦無所著也。菩薩不著我，不著眾生，不著法。以無所著
故，即得清淨法界。清淨法界者無界也。以法界平等無有高下，故法界無界。心佛
眾生三無差別，故曰法界無界。如是法界無界，是曰清淨法界。
　　菩薩得清淨法界，即得清淨如來。清淨如來者，即得清淨法身也。清淨實際者
，清淨真如法性也。於是得法無盡；得文字無盡，得言語無盡。所謂無盡者，是不
著於相也。
　　菩薩如是，即生歡喜。因為菩薩已得般若波羅蜜故，已得方便勝智故，已破一
切疑網故。
　　說是陀羅尼法門時，有八千菩薩得是眾法不入陀羅尼。其餘大眾，有得不退轉
者，有得無生法忍者，有得法眼淨者，有發阿耨多羅三藐三菩提心者。
　　<經>【爾時世尊告寂靜意菩薩言。此陀羅尼能伏眾魔。破諸外道及憎嫉法人。
　　　滅煩惱火然般若燈。擁護法師令至涅槃。調伏自心善化外眾。美身威儀
　　　見者歡喜。為正行人平等說法。如實觀察眾生根性不前不後。說是法時
　　　。三千大千世界諸須彌山及以大海皆悉震動。諸天雨華。曼陀羅華。摩
　　　訶曼陀羅華。曼殊沙華。摩訶曼殊沙華。優羅華。拘物頭華。分陀利
　　　華。迦摩羅華。諸天空中作眾音樂不鼓自鳴。】</經>
　　爾時佛告寂靜意曰，此陀羅尼能伏眾魔。能伏煩惱魔，以得無生法忍故。能伏
五陰魔，以得法身故。能伏死魔，以得無生法忍及法身故。能伏天魔，以得不動三
昧故。
　　此陀羅尼能破諸外道，及憎恨嫉妒正法之人。此陀羅尼者，無有住著。一切外
道皆有住著，故爾被破。
　　此陀羅尼，能滅煩惱火，然亮般若慧燈。此陀羅尼，能擁護法師，令至涅槃。
此陀羅尼能調伏自心，亦能度化其他的眾生。此陀羅尼，能令身行威儀無缺，令見
者歡喜。此陀羅尼，能令正行人，與眾生平等說法。正行人者，菩薩也。此陀羅尼
，能令菩薩，如實觀察眾生之根性，適時化度。不前不後者，適時化度也。
　　說是法時，大千世界諸須彌山及大海，皆悉震動。諸天皆雨妙花。諸天音樂，
不鼓自鳴。
　　<經>【爾時世尊告寂靜意菩薩言。善男子。過去之世無量無邊不可數不可數劫
　　　。有佛出世名曰寶月如來應供正遍知明行足善逝世間解無上士調御丈夫
　　　天人師佛世尊。國名無毀。劫名歡喜。聲聞弟子三十二億。菩薩摩訶薩
　　　無復數量。是佛成道無有苦行及降天魔。時彼眾中有一菩薩名寶功德。
　　　辯才巧妙種種說法。爾時大眾請佛住世勿入涅槃。時寶功德菩薩告大眾
　　　言。如來世尊無生無滅。何用勸請勿入涅槃。若虛空入涅槃如來乃入涅
　　　槃。若實際真如法界不思議界入涅槃。如來乃入涅槃。何以故。如來之
　　　法無成無壞無染無淨。非世出世有為無為非斷非常。假令一口而有十舌
　　　。是一一舌復生百舌。是一一舌復生千舌。亦不能說如來成壞。寶功德
　　　菩薩說此法時。八萬六千菩薩得不退轉。七千菩薩得無邊功德陀羅尼。
　　　悅意陀羅尼。無礙陀羅尼。歡喜陀羅尼。大悲陀羅尼。月愛陀羅尼。月
　　　光陀羅尼。日愛陀羅尼。日光陀羅尼。須彌山陀羅尼。大海陀羅尼。德
　　　王陀羅尼。三萬六千人天得遠塵離垢法眼淨。佛告寂靜意菩薩言。爾時
　　　寶功德菩薩豈異人乎。即汝身是。以此因緣汝能說是陀羅尼門。】</經>
　　爾時佛告寂靜意菩薩言，過去無量無邊不可數不可數劫，有佛號寶月，十號具
足。國名無毀，劫名歡喜。廣有聲聞弟子及菩薩眾。彼佛成等正覺時，無有苦行及
示現降魔。
　　彼佛成佛時，不同釋迦世尊。釋迦牟尼佛成佛時，示現苦行六年，示現降伏天
魔。彼寶月如來，則無如是事。此說明彼佛國土，無有魔外也。
　　眾中有一菩薩名寶功德，辯才無礙，種種說法。
　　時大眾請佛住世勿入涅槃。寶功德菩薩告大眾言，如來者無生無滅，何用勸請
。如來法身等同虛空，若虛空入涅槃者，如來乃入涅槃。虛空不入涅槃，故如來無
有入涅槃。
　　大般涅槃經云，「如來遍滿一切諸處，猶如虛空。」又說「如來實是常住不變
，不般涅槃。」「當知如來亦不畢定入於涅槃，何以故？如來常住不變故。」是知
謂佛般涅槃者，乃眾生見耳。
　　寶功德菩薩言，若實際、真如、法界、不思議界，入涅槃者，如來乃入涅槃。
諸如虛空、實際、真如、法界、不思議界等，一義異說而已。
　　何以故？因為如來之法，無成無壞，無染無淨，非世間出世間，非有為無為，
非斷非常。
　　大般涅槃經云：「是故如來非天非非天，非人非非人，非鬼非非鬼非眾生
非非眾生，非法非非法，非色非非色，非長非非長，非短非非短，非相非非相，非
心非非心，非有漏非無漏，非有為非無為，非常非無常，非幻非非幻，非名非非名
，非定非非定，非有非無，非說非非說，非如來非不如來。以是故，如來不定。」
因為若有定法，即非阿耨多羅三藐三菩提故。又說「以不定故，當知如來亦不畢定
入於涅槃。」
　　假令一口而有十舌下，是言無有能說如來成壞者。寶功德菩薩說是法時，八萬
六千菩薩得不退轉，七千菩薩得諸陀羅尼。三萬六千人天，得遠離塵垢法眼淨。
　　佛告寂靜意菩薩，爾時寶功德菩薩者，即汝身是。以如是因緣，所以汝能說是
陀羅門。
　　<經>【爾時文殊師利菩薩而說偈言
　　　總持如妙藥　　能療眾惑病　　　　猶彼天甘露　　　得者永不死
　　　爾時功德華王菩薩而說偈言
　　　總持無文字　　文字顯總持　　　　般若大悲力　　　離言文字說】</經>
　　爾時文殊師利菩薩說偈稱歎。陀羅尼譯曰總持，讚總持法門猶如妙藥。能療一
切愚惑之病，好像天甘露一樣，若人飲者，便得不死。
　　爾時功德華王菩薩，亦說偈讚歎。言陀羅尼本離言語文字相，而借言語文字顯
示總持法門的至理。般若離相智慧，以大悲願力故，無言語文字法，而以言語文字
說。
　　此即說明，般若波羅蜜，即總持法門也。
　　<經>【爾時珊兜率陀天王即從坐起偏袒右肩。右膝著地合掌向佛。頭面作禮而
　　　白佛言。世尊。諸佛如來不可思議。諸佛說法亦不可思議。諸大菩薩所
　　　行所說亦不可思議。我等諸天宿世之中善根深厚。得值如來聞說是法。
　　　即以種種天諸寶華天華天香。散佛如來以為供養。爾時世尊告珊兜率陀
　　　天王言。大王。凡欲供養佛如來者當修三法。所謂發阿耨多羅三藐三菩
　　　提心。護持正法。如聞修行。大王。若有修行此三法者。是人名為供養
　　　如來。大王。假使如來壽命一劫住世。說此供養福報不能窮盡。是故大
　　　王。若欲供養佛如來者。具此三法乃名供養。大王。若有護持如來一四
　　　句偈。是人則為擁護過去現在未來諸佛阿耨多羅三藐三菩提。何以故。
　　　諸佛如來皆從法生。法供養者名真供養。一切資財所不能及。法供養者
　　　諸供養中最為第一。】</經>
　　兜率陀天，是欲界第四天。其天天王，具儀向佛，稱歎三寶。
　　諸佛如來不可思議，是讚歎於佛。說法不可思議，是讚歎於法。諸大菩薩所行
所說亦不可思議，是讚歎於僧。讚歎以後，並散花供養。
　　佛告珊兜率陀天王言，供養如來，當修三法。第一發阿耨多羅三藐三菩提心。
發菩提心，修菩提行也。第二護持正法。經云菩薩於不可說法，為眾生說不斷絕，
名護持正法。第三如聞修行。聲聞人以言教為主，緣覺人以思惟義為主，菩薩則以
行為貴也。
　　若有修此三法者，是人名為真供養於佛。假使如來住世一劫，說此供養所得之
福報，不能窮盡也。所以大王若欲供養於佛，應具此三法而為供養。此是佛暗示珊
兜率陀天王，應以法供養。以法供養者，方能續佛慧命也。以下世尊釋明法供養之
功德。
　　若護持如來一四句偈，便是法供養也。一四句偈是說明於正法中，宣說最少的
一部分。雖是最少的一部分，亦復功德無量也。猶如大海，取一毛之滴，亦與大海
水一味也。故曰是人則為擁護三世諸佛，無上菩提。
　　何以故？為何有如此大之功德呢？因為諸佛如來皆從法生。所謂法者，諸佛母
也。所以法供養者，名為真供養。
　　至於資財供養，遠不如法供養。法供養為諸供養中第一。何以故？因為財供養
功德有量，法供養功德無量。財供養僅供養色身，法供養則續佛慧命。財供養僅供
養現前，法供養可盡未來際。財供養可被五家所奪，法供養則永無失落。
　　<經>【爾時世尊告珊兜率陀天王言。我念過去無量無邊阿僧祇阿僧祇劫數行菩
　　　薩道時聞虛空中諸天說偈
　　　天人遠離大寶藏　　　王賊水火所去失　　　　百千萬劫法難聞
　　　得聞不持不施等　　　道心為本化眾生　　　　如實修行心寂靜
　　　自利利他平等心　　　如是修行供養佛
　　　大王。我於往昔初聞此偈即為他說。有八千人發阿耨多羅三藐三菩提心
　　　。是故大王。以法供養最為第一。何以故。一切諸佛從法生故。】</經>
　　爾時世尊告珊兜率陀天王言，我憶念過去無量無邊阿僧祇阿僧祇劫數，修行菩
薩道時，曾聽聞虛空中諸天說偈言：雖然天人福報殊勝，但他們卻捨離他們的大寶
藏。為甚麼呢？因為他們知道這資財，是無常的，是為五家所有的。五家者，一王
家，二盜賊，三水漂，四火燒，五不孝子。如是五家，皆可奪去資財。
　　所以雖有大寶藏，不如見佛聞法。佛法微妙，百千萬劫難得聽聞。
　　法性清淨，不二不別。法性無我，離能離所。法性平等，無高無下。不持者離
能也，不施者離所也。等者，言此法清淨、無我、平等也。得聞如是之法，誠百千
萬劫難遭遇也。故曰百千萬劫法難聞，得聞不持不施等。以如是法供養佛，乃真供
養，一切資財供養所不能及也。
　　道心為本化眾生。既聞此法，當發菩提心為本，度化一切眾生。
　　如實修行心寂靜。如實修行者，布施持戒忍辱精進禪定五波羅蜜也。心寂靜者
，般若波羅蜜也，三輪體空也。自利利他心平等，心清淨也，心無所住也。如是修
行，是以法供養佛也，功德最為第一。
　　最後釋迦牟尼佛言，我往昔初聞此偈，即為他演說。以我演說此偈故，有八千
人發菩提心。所以法供養為最，因為一切諸佛皆從法生故。
　　世尊述說此事，是說明往昔因聞此偈，而乃得佛也。
</檔>
