<檔>
<篇>勝天王般若波羅蜜經邯鄲記</篇>
<節>勝天王般若波羅蜜經邯鄲記</節>
勝天王般若波羅蜜經邯鄲記卷七
　　　　勸 誡 品 第 十 三
　　<經>【爾時文殊師利菩薩即從座起偏袒右肩。右膝著地合掌向佛。頭面作禮而
　　　白佛言。世尊。如來所說甚深般若波羅蜜。於未來世末代之中。頗有眾
　　　生能信受不。若善男子善女人。聞是修多羅生信不謗。如此等人成何功
　　　德。佛告文殊師利菩薩言。未來末世有善男子善女人。無量佛所修持淨
　　　戒禪定般若。是佛真子。能信此修多羅。所致功德不可稱計。最善勝法
　　　從般若生。淨心信受。我今為汝。略以譬說。文殊師利。閻浮提洲縱廣
　　　七千由旬。北廣南狹。其中人面亦似地形。洲內遍滿須陀洹斯陀含阿那
　　　含阿羅漢辟支佛等。密如竹麻甘蔗荻林。中無少空及以間缺。若有善男
　　　子善女人。四事供養畢聖人壽。或復七寶遍滿此洲積至梵天。一一聖人
　　　各施爾許畢。是善男子善女人壽。日夜二十牟尤多相續不斷。文殊師利
　　　。於意云何。此人以是因緣功德多不。文殊師利菩薩白佛言。甚多婆伽
　　　婆。甚多修伽陀。佛告文殊師利菩薩。若善男子善女人。不謗此修多羅
　　　功德。勝彼百分不及一。千分百萬分不及一。乃至算數譬喻所不能及。】</經>
　　文殊師利菩薩請問於佛，於未來世末法時期，善男子善女人，聞是甚深般若波
羅蜜，生信不謗，如是等人，成就何種功德？佛即舉譬喻作<答>答。</答>
　　若善男子善女人，於無量佛所，修持戒定慧，是佛真子，方能信受不謗此甚深
般若波羅蜜。持戒者戒也，禪定者定也，般若者慧也。略說為戒定慧三學，廣說則
為六度萬行。因為戒定慧，攝六度也。六度者，菩薩行也。其所得功德，不可稱計
。因為最善勝法，從般若生。最善勝法者，無上菩提也。
　　若人淨心信受，其功德無量。我今為汝，舉譬喻略說之。
　　四事供養，畢聖人壽。意謂盡聖人形壽而供養之。
　　十牟尤多，未見翻譯。
　　婆伽婆，智度論曰，婆伽譯曰德，婆譯曰有，故婆伽婆譯為有德。智度論並謂
婆伽婆有四義，一有德。二巧分別，知諸法總相別相也。三有名聲，名聲普聞十方
。四能破，能破結使也。
　　有云婆伽婆有六義，即一自在義，二熾盛義，三端嚴義，四名稱義，五吉祥義
，六尊貴義。
　　修伽陀，譯曰善逝，佛十號之一。
　　<經>【文殊師利。瞿耶尼洲縱廣八千由旬。形如半月人面亦爾。洲內遍滿須陀
　　　洹斯陀含阿那含阿羅漢辟支佛。密如竹麻甘蔗荻林。中無少空及以間缺
　　　。若有善男子善女人。四事供養畢聖人壽。至涅槃後舍利起塔。或復七
　　　寶遍滿此洲積至梵天。一一聖人各施爾許畢。是善男子善女人壽。日夜
　　　三十牟尤多相續不斷。文殊師利。於意云何。此人以是因緣得福多不。
　　　文殊師利菩薩白佛言。甚多婆伽婆。甚多修伽陀。佛告文殊師利菩薩。
　　　若善男子善女人。信此修多羅功德。勝彼百分不及一。千分百千萬分不
　　　及一。乃至算數譬喻所不能及。】</經>
　　瞿耶尼洲，在須彌山西，譯曰牛貨洲。
　　<經>【文殊師利。弗于逮洲縱廣九千由旬。形如滿月人面亦爾。洲內遍滿須陀
　　　洹斯陀含阿那含阿羅漢辟支佛。密如竹麻甘蔗荻林。中無少空及以間缺
　　　。若有善男子善女人。四事供養畢聖人壽。或復七寶遍滿此洲積至梵天
　　　。一一聖人各施爾許畢。是善男子善女人壽。日夜三十牟尤多相續不斷
　　　。文殊師利。於意云何。此人以是因緣得福多不。文殊師利菩薩白佛言
　　　。甚多婆伽婆。甚多修伽陀。文殊師利。單越洲辟方十千由旬。人面
　　　亦方。洲內遍滿須陀洹斯陀含阿那含阿羅漢辟支佛。密如竹麻甘蔗荻林
　　　。中無少空及以間缺。若善男子善女人。四事供養畢聖人壽。或復七寶
　　　遍滿此洲積至梵天。一一聖人各施爾許畢。是善男子善女人壽。日夜三
　　　十牟尤多相續不斷。文殊師利。於意云何。此人以是因緣得福多不。文
　　　殊師利菩薩白佛言。甚多婆伽婆。甚多修伽陀。佛告文殊師利菩薩。若
　　　善男子善女人。受持讀誦此修多羅功德。勝彼百分不及一。千分百千萬
　　　分不及一。乃至算數譬喻所不能及。】</經>
　　弗于逮洲，位須彌山東，譯勝身洲。其洲人身殊勝故名。
　　鬱單越洲，位須彌山北，譯曰勝處，以彼土福報勝三洲故。人壽千歲，無中夭
者。
　　「辟方」，似是方圓之意。
　　<經>【文殊師利。娑婆世界悉為微塵。爾許聖人。若有善男子。善女人。四事
　　　供養畢聖人壽。爾許塵數三千大千世界滿中七寶積至阿迦尼吒天。一一
　　　聖人各施爾許畢。是善男子善女人壽。文殊師利。於意云何。功德多不
　　　。文殊師利菩薩白佛言。世尊。前之福德已不可思議。況此功德。佛告
　　　文殊師利菩薩。若善男子善女人。流通此修多羅為他宣說。功德勝彼。
　　　百分不及一。千分百千萬分不及一。乃至算數譬喻所不能及。】</經>
　　假使娑婆世界碎為微塵，有微塵那麼多的聖人。若有善男子善女人，四事供養
，盡聖人壽。所供養物，有爾許微塵那麼多的三千大千世界，每一世界中充滿七寶
，積至阿迦尼吒天。阿迦尼吒天是色界十八天中，最高一天。即色究竟天是也。一
一聖人各以那麼多的七寶供養，並且盡此善男子善女人壽命而供養之。其功德當是
多到不可思議。但不如有人流通此修多羅，流通此般若波羅蜜，為他人宣說，其功
德為勝也。乃至以財物供養之功德，較宣說般若波羅蜜法供養之功德，百分不及一
，千分不及一，百千萬分不及一，甚而言之算數譬喻所不能及。
　　<經>【文殊師利。如此功德。若不迴向阿耨多羅三藐三菩提者。爾許微塵數劫
　　　作他化自在天王。爾許劫數作化樂天王。爾許劫數作兜率陀天王。爾許
　　　數劫作夜摩天王爾許數劫作天帝釋。況復轉輪聖王。迴向薩婆若故。能
　　　得成就般若波羅蜜阿耨多羅三藐三菩提。】</經>
　　佛稱文殊師利菩薩言，如此功德，假如彼人不迴向無上菩提，不出家修道者。
其所得人天福報，可於娑婆世界微塵數劫，作他化自在天天王。他化自在天者，欲
界第六天也。爾許微塵數劫，作化樂天王。化樂天者，欲界第五天也。爾許劫數，
作兜率陀天王。兜率陀天者，欲界第四天也。爾許劫數，作夜摩天天王。夜摩天者
，欲界第三天也。爾許劫數，作天帝釋。天帝釋者，欲界第二天天主也。
　　況復轉輪聖王。轉輪聖王者，四天下之王也。金輪王王四部洲，銀輪王王三部
洲，銅輪王王二部洲，鐵輪王王南瞻部洲。
　　如果彼人迴向薩婆若，薩婆若譯為一切種智，即無上佛道也。彼人則能成就般
若波羅蜜，得無上菩提。
　　<經>【文殊師利。閻浮提中遍滿須陀洹斯陀含阿那含阿羅漢辟支佛。密如竹麻
　　　甘蔗荻林。若有惡人。皆悉殺害爾許賢聖。文殊師利。於意云何。是人
　　　以此因緣得罪多不。文殊師利菩薩白佛言。世尊。殺一聖人尚於一劫墮
　　　阿鼻地獄。何況爾許。其罪甚多不可稱計。佛告文殊師利菩薩言。有人
　　　謗此修多羅者。其罪重彼百分不及一。千分百千萬分不及其一。乃至算
　　　數譬喻亦不能及。】</經>
　　校量功德以後，佛復宣示謗法之罪過。經中文義淺顯，不勞多釋。
　　<經>【文殊師利。瞿耶尼中遍滿須陀洹斯陀含阿那含阿羅漢辟支佛。密如竹麻
　　　甘蔗荻林。若有惡人皆悉殺害。文殊師利。於意云何。此人以是因緣得
　　　罪多不。文殊師利菩薩白佛言。世尊。此罪不可聞不可聞。是人無有出
　　　阿鼻地獄期。佛告文殊師利菩薩言。有人不信此修多羅。其罪重彼百分
　　　不及一。千分百千萬分不及一。乃至算數譬喻所不能及。】</經>
　　佛復以瞿耶尼洲為譬，校量謗法罪過甚重。何故殺如此多之聖人，尚不如不信
般若波羅蜜的罪過為重呢？因為殺聖人者，僅傷其色身。謗般若波羅蜜，則斷佛慧
命，故其罪為多。
　　<經>【文殊師利。若四天下悉為微塵。爾許塵數諸佛如來。若有惡人皆悉殺害
　　　奪二種財。滅法財。破世財。文殊師利。於意云何。是人得罪多不。文
　　　殊師利菩薩白佛言。世尊。此罪不可聞不可計不可思量。佛告文殊師利
　　　菩薩。若復有人障礙此修多羅毀謗不信。其罪重彼百分不及一。千分百
　　　千萬分不及一。乃至算數譬喻所不能及。假使三千大千世界一切眾生。
　　　悉成阿耨多羅三藐三菩提已。如此惡人猶故不出阿鼻地獄。文殊師利。
　　　如是惡人。無一世界阿鼻地獄不經入者。況餘地獄畜生餓鬼。何以故。
　　　毀壞三世諸佛母故。】</經>
　　四天下者，四部洲也。東弗于逮（勝身洲），南閻浮提（瞻部洲），西瞿耶尼
（牛貨洲），北鬱單越。
　　惡人殺害諸佛聖人，奪二種財，滅法財，破世財。法能利益世間，故稱之為財
。略說法財有七種，若眾生行此七法，便能成就道果。七法財者，一信財，二精進
財，三戒財，四慚愧財，五聞財，六捨財，七定慧財。
　　世財者，資生之具也。法財無形，故曰滅。世財有形，故曰破。
　　惡人作如是罪，其罪不可聞，不可計，不可思量。但仍不及障礙此修多羅，毀
謗不信，其罪為重也。其罪重至何等程度？假使三千大千世界一切眾生。一切眾生
者，非僅人天也，乃言六道眾生也。一切眾生皆成佛已，此人罪業猶在阿鼻地獄。
阿鼻地獄者，無間地獄也。
　　乃至是人罪業，須經十方世界諸大地獄。於十方世界中，無一世界無間地獄，
而不經入者。何況其餘諸小地獄，以及畜生餓鬼了。
　　何故罪業如此之重？因為彼人毀壞三世諸佛母故，斷三世諸佛慧命故。法者諸
佛母也。
　　<經>【假使如前微塵數劫得離三塗。若生人中得阿薩闍病。又經爾許微塵數劫
　　　。得無舌報若無手報各經爾劫。文殊師利。我若住世一劫若減一劫。以
　　　佛神力說是惡人所得罪報不能究盡。文殊師利。若求現在未來世樂。勿
　　　得於此修多羅中。毀謗不信作大障礙。】</經>
　　假使彼人經過如前所說微塵數劫後，得離三塗生於人中，猶得阿薩闍病，謂無
救之病也。
　　又經如前所說爾許微塵數劫，得無舌報，或無手報，各經如前所說微塵數劫。
「各經爾劫」，爾下應有一「許」字。
　　文殊師利！我若住世一劫，若減一劫。此是言小劫也。小劫者，人壽十歲，每
過百年增一歲，增至八萬四千歲，謂之增劫。自八萬四千歲，每過百年減一歲，減
至十歲，謂之減劫。如此一增一減，為一小劫。若減一劫者，謂於減劫中也。
　　以佛神力，說此惡人所得罪報，不能得盡。所以若欲求現在世及未來世安樂者
，不應於此般若波羅蜜經中，毀謗不信，作大障礙也。
　　我等末法時期眾生，善根羸劣，愚惑闇昧，於甚深般若波羅蜜，不能知其甚深
道理，在所難免。但絕不可毀謗不信，疑佛疑法，不信師教，反而橫作大障礙。當
知如是則得罪重矣。
</檔>
