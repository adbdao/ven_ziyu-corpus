<檔>
<篇>勝天王般若波羅蜜經邯鄲記</篇>
<節>勝天王般若波羅蜜經邯鄲記</節>
　　　　<節>二行品第十四</節>
　　<經>【爾時佛告文殊師利菩薩言。菩薩摩訶薩行般若波羅蜜。宜應成就前後般
　　　若波羅蜜。何以故。菩薩摩訶薩有二種行。成就般若教化眾生。文殊師
　　　利菩薩白佛言。世尊。云何菩薩摩訶薩教化眾生。佛告文殊師利菩薩言
　　　。從初般若乃至後際。離功用心說法無盡中不間隙。為脫三有惡趣之報
　　　。安諸眾生令住善道得三聖果。文殊師利。是名菩薩摩訶薩行般若波羅
　　　蜜教化眾生。】</經>
　　佛告文殊師利菩薩言，菩薩摩訶薩行般若波羅蜜，宜應成就前後般若波羅蜜。
　　所謂前般若波羅蜜者，自行也。所謂後般若波羅蜜者，化他也，令般若波羅蜜
有所繼起也。如是有所繼起，方能令佛慧命不斷也。此所謂承擔如來家業。
　　菩薩摩訶薩有二種行，便是成就前後般若波羅蜜也。云何二種行？即是自己成
就般若波羅蜜，並教化一切眾生，令皆成就般若波羅蜜。故曰成就般若，與教化眾
生。
　　文殊師利菩薩白佛言，云何菩薩教化眾生？佛言，菩薩從初般若，乃至後際。
初始時名般若，後際則名薩婆若。於因時名般若，是般若初始。於果時名薩婆若，
是般若後際。
　　後際離功用心，是八地以上。八地以上菩薩，勿須作意，凡有所行，無不契合
般若。猶如書法造極之人，任意揮毫，無非佳構，故曰離功用心。
　　此期間說法不盡，無有間斷。只為求救脫眾生三界惡趣之報。安諸眾生令得人
天善道，乃至得聲聞緣覺菩薩三乘聖果。文殊師利！是名菩薩摩訶薩，行般若波羅
蜜，教化眾生。
　　<經>【文殊師利。菩薩摩訶薩行般若波羅蜜。成就無邊無為。是名菩薩摩訶薩
　　　自行。何以故。成就一切德故。文殊師利菩薩白佛言。世尊。何等法與
　　　菩薩摩訶薩般若波羅蜜相應。佛告文殊師利菩薩言。一切種智。真實之
　　　法遠離思量。微妙無相道理甚深。不可得見難以通達。常住寂靜清涼遍
　　　滿。無有分別無著無礙。隨順道理不可取執。大寂極靜。一切法中最為
　　　無上無與等者。文殊師利。菩薩摩訶薩行般若波羅蜜。修此等法與薩婆
　　　若相應。】</經>
　　文殊師利！菩薩摩訶薩，行般若波羅蜜，成就無邊無為。無邊無為者，即無功
用道也。如是名菩薩自行般若波羅蜜。前講化他，今明自行。何以故？因為成就無
邊無為，即成就一切功德故。
　　文殊菩薩問言，何等法與般若波羅蜜相應？此是問般若後際也。
　　佛言，一切種智。一切種智者，即薩婆若也。真實之法遠離思量下，是明無功
用道。真實之法，於畢竟空中，隨緣現十法界。十法界隨緣無性，還歸畢竟空寂。
畢竟空湛然而不無，以隨緣現十法界故。法界宛然而不有，以緣起無性故。
　　故愚夫聞空執無，智者聞空體有。愚夫聞有執有，智者聞有體無。說空時旨在
破有，而非立空。說有時旨在破空，而非立有。
　　破無所破，唯在除妄。妄亦無妄，旨在導迷歸覺。故破有破無，破到究竟處，
只是無一法可得。此為真實般若波羅蜜。若論此法，微妙無相，道理甚深，不可得
見，難以通達。何以故？以此法離所通達故。「所」既不立，「能」亦無跡，無邊
無為，云何通達？
　　故此法雖常住而空寂，雖清淨而遍滿。無有分別而分別，雖分別而無分別。若
謂分別，卻是無邊清淨。若謂無分別，卻是橫遍豎窮。故非有非非有，非無非非無
，非性非非性，非相非非相，非一切法非非一切法，乃至非佛非非佛。一切不可著
，卻又一切無礙。隨順道理，而不可取執。不可取執而隨順道理。
　　如是大寂極靜，無纖毫之功用。此法於一切法中，最為無上無等。文殊師利！
菩薩摩訶薩修此等法，與薩婆若相應也。
　　<經>【文殊師利菩薩白佛言。世尊。菩薩摩訶薩於何境界行般若波羅蜜。佛告
　　　文殊師利菩薩言。菩薩摩訶薩行般若波羅蜜。甚深境界。廣大境界。功
　　　德境界。文殊師利。甚深境界者。體是無為。不可相離不著二邊。脫離
　　　諸障自性清淨。不可思量不可數知。不與聲聞辟支佛共。文殊師利。廣
　　　大境者。菩薩摩訶薩行般若波羅蜜。諸佛如來一切功德。般若波羅蜜摩
　　　訶迦樓那二法為體。離分別相無功用心利益眾生。皆稱彼意無時暫捨。
　　　文殊師利。菩薩摩訶薩行般若波羅蜜。與一切功德相應。三十二相八十
　　　種好。佛威神力悉能示現種種相貌。隨諸眾生根欲性行。或昇兜率或從
　　　彼下。或現處胎。或現初生。或現童子。或園遊戲。或現出家。或現苦
　　　行。或詣菩提樹。或現成佛。或現轉法輪。或現涅槃。如是種種為諸眾
　　　生。盡竭生死。文殊師利。是名菩薩摩訶薩行般若波羅蜜境界。】</經>
　　文殊菩薩白佛言，菩薩摩訶薩，於何境界行般若波羅蜜？
　　佛言，菩薩摩訶薩，於甚深境界，廣大境界，功德境界，行般若波羅蜜。
　　甚深境界，即是無邊無為，故曰體是無為。此甚深境界，與廣大境界，功德境
界，不可相離。何以故？以一真法界故，法無分別故。此甚深境界，不著斷常、有
無、一異二邊。此甚深境界，脫離一切障礙，是自性清淨體。不可思量，不可數知
。「數」者，智之異名。言此甚深境界，不可以智知。何故不可以智知？以智是分
別見，而甚深境界無分別故。
　　不與聲聞辟支佛共，明小乘不知也。
　　廣大境界者，菩薩摩訶薩行般若波羅蜜，即同諸佛如來一切功德，廣大無邊。
此所謂與薩婆若相應者是。
　　般若波羅蜜，摩訶迦樓那二法為體。依一切經音義卷十云，摩訶此云大，迦樓
那此云悲。言如來功德，以般若大悲二法為體也。
　　菩薩以廣大境界行般若波羅蜜者，離分別相，不分別人我、親疏、善惡等也。
以無功用心，只求利益眾生。於一切眾生，皆稱其意而度化之，無時暫捨。
　　所謂稱彼意者，非是縱彼之惡性也。乃是於貪欲重者，則稱彼意而說不淨觀。
於瞋恚重者，則稱彼意為說慈悲觀。於愚癡重者，則稱彼意為說因緣觀。於我見重
者，則稱彼意為說界分別觀。於散亂心重者，則稱彼意為說數息觀。
　　以下明功德境界。文殊師利！菩薩摩訶薩行般若波羅蜜，與一切功德相應。如
三十二相，八十種好。如佛威神力，悉能示現種種相貌。隨眾生之根、欲、性、行
，而示現之。
　　或示現昇兜率天，乃至示現涅槃。如是種種示現，皆為度化眾生，令彼竭盡生
死也。
　　文殊師利！如上所說，是名菩薩摩訶薩，行般若波羅蜜境界。
　　<經>【文殊師利菩薩白佛言。希有世尊。如此甚深般若波羅蜜。諸佛境界不可
　　　思議。佛告文殊師利菩薩言。如是如是。如汝所說。般若波羅蜜是不共
　　　法不可思議。何以故。一切凡夫聲聞緣覺。不能通達。非其境界故。除
　　　佛如來更無得者。何以故。如如之理義甚深故。自在不動無漏界攝。教
　　　化眾生利益圓滿。是以名為諸佛境界。過諸語言第一義攝。無有覺觀分
　　　別思量絕諸譬類。一切法中最為上品。不住生死不住涅槃。】</經>
　　文殊師利白佛言，希有世尊！如此甚深般若波羅蜜，諸佛境界誠不可思議也。
　　佛印可曰，如是如是，如汝所說。般若波羅蜜甚深，是不共聲聞緣覺之法，微
妙不可思議。一切凡夫聲聞緣覺不能通達。除如來外，更無得者。言唯有如來，始
能得一切種智果也。
　　何以故？如如之理，義甚深故。如如之理者，謂法界也。因為法界無界，無界
法界。法界者非一非異，非一異俱。甚深不可思議，謂如如理。
　　如如者無礙，故曰自在。清淨空寂，故曰不動。漏者煩惱也，無漏者清淨法界
也。謂如如之理，清淨法界所攝也。此即如來也，是佛境界也。此即所謂如來者，
諸法如義是。
　　教化眾生，利益圓滿。諸佛智德成就以後，便降生人間，示現八相成道，廣化
有緣。一旦化德圓滿，便入究竟涅槃。諸佛究竟涅槃者，即甚深法界是。
　　是以如如之理，名諸佛境界。如此境界，言語道斷，心行處滅，是第一義攝。
如是境界，無有覺觀。覺觀者分別心取相心也。故曰無有覺觀，無有分別，無有思
量，絕諸譬類。
　　如是境界，一切法中，最為上品。不住生死，不住涅槃。何故不住生死不住涅
槃？以於如是境界中，生死涅槃如如，不二不別故。
　　<經>【文殊師利。菩薩摩訶薩行般若波羅蜜。凡有五事不可思議。一者自性。
　　　二者方處。三者住。四者一異。五者利益。文殊師利。云何自性不可思
　　　議。色即是如求不可得。離色有如求不可得。受想行識亦復如是。地大
　　　即如求不可得。離地求如亦不可得。水火風大一切皆爾。眼入即如求不
　　　可得。離眼求如亦不可得。耳鼻舌身意一切皆爾。有法是如求不可得。
　　　無法是如亦不可得。若在欲界不可思議。若離欲界亦不可思議。色無色
　　　界一切皆爾。若在東方不可思議。若離東方不可思議。南西北方四維上
　　　下一切皆爾。安樂住不可思議。寂靜住不可思議。有心住不可思議。無
　　　心住不可思議。三世如來同在一處。自性清淨無漏法界。若一若異不可
　　　思議。智慧神力同一法界。般若方便二相平等。能為眾生無量利益。不
　　　可宣說過言語境。而能隨順眾生根性。作種種說種種示現。三十二相八
　　　十種好。隨眾生意如是現之。】</經>
　　佛呼文殊菩薩言，菩薩摩訶薩行般若波羅蜜，有五事不可思議。
　　云何不可思議？空不可思議，無名無相不可思議，清淨不可思議，無分別不可
思議，不可得者不可思議。
　　五事不可思議者，一自性，二方處，三住，四一異，五利益。於如如境界中，
於第一義中，自性、方處、住、一異、利益，皆歸畢竟空，皆離名相，皆悉清淨，
皆離分別，終至皆不可得，故皆不可思議也。
　　云何自性不可思議？色性清淨，不二不別，故即是如，求不可得。所謂色即是
如，如即是色。既然色即是如，故色不可得。如即是色，故求如不可得。此猶般若
波羅蜜多心經所云，色不異空，空不異色（不異者即是如也），色即是空，空即是
色。故求色求空，俱不可得也。
　　受想行識，亦像色一樣。離如求受想行識不可得，離受想行識求如不可得。換
句話說，受想行識即空，空即受想行識。離空求受想行識不可得，離受想行識求空
不可得。
　　地大即如，如即地大。離如求地大不可得，離地大求如不可得。水大火大風大
，亦是如此。
　　眼入即如，如即眼入。離如求眼入不可得，離眼入求如不可得。耳入鼻入舌入
身入意入，亦是這樣。
　　有法即如，如即有法。離如求有法不可得，離有法求如亦不可得。至於無法，
亦復如是。
　　總而言之，一切法即如，如即一切法。離如求一切法不可得，離一切法求如亦
不可得。換句話說，一切法即空，空即一切法。一切法不異空，空不異一切法。於
空即知是一切法，於一切法即知是空。故如來大智慧，於空知無量，於無量知空。
於空知無量曰智，於無量知空曰慧。如此智慧，名阿耨多羅三藐三菩提。凡外不知
，於此中道第一義中，執空執有，執生執滅，執常執斷，執一執異，致落邊見。
　　若在欲界不可思議下，明第二方處不可思議。
　　畢竟空中建立一切法，一切法皆歸畢竟空。畢竟空中建立一切法是世諦，一切
法皆歸畢竟空是第一義諦。第一義諦不異世諦，世諦不異第一義諦。第一義諦即是
世諦，世諦即是第一義諦。世諦中一切法無性，即是第一義諦。第一義諦無性隨緣
能成一切法，即是世諦。
　　準是可知，欲界隨緣而成，終無自性。以無自性，故知欲界性空。欲界為所依
，「所」依既空，能依亦不立。能所俱空，無一法可得，故曰不可思議。若謂在欲
界，能所俱不可得。若謂離欲界，能所俱不可得，故曰不可思議。同理可知，若在
色界在無色界，或若離色界離無色界，俱不可思議。
　　乃至若在東方南方西方北方，四維上下，不可思議。若離東南西北四維上下，
亦不可思議。何以故？因為一切法畢竟空不可得，言語道斷，心行處滅，故皆不可
思議也。
　　安樂住不可思議下，明第三住不可思議。
　　住者，住止也。有為法三相，所謂生住滅。有人聞佛說生滅虛妄，便執著有住
。故離生死，而求住涅槃。其不知生死涅槃俱空，即此空性，假名涅槃。故安樂住
，寂靜住，有心住，無心住，皆不可得不可思議也。
　　三世如來同在一處下，明第四一異不可思議。
　　三世如來同在一處者，於第一義中，三世平等不可思議也。此平等性，即是自
性清淨，無漏法界也。於此平等性中，若一若異，皆不可得不可思議。智慧與神通
二者，於一真法界中，不一不異不可思議。般若與方便，二相平等，不一不異不可
思議。
　　能為眾生無量利益下，明第五利益不可思議。
　　菩薩摩訶薩行般若波羅蜜，能作一切利益眾生之事。然菩薩摩訶薩，以無住為
方便利益一切眾生，以無所得為方便利益一切眾生，以不取相為方便利益一切眾生
。所以度盡無量無數無邊眾生，實無一眾生得度者。菩薩如實知一切法畢竟空，一
切法離言語相不可宣說。但為利益眾生故，而隨順眾生之根性，方便作種種說法，
種種示現。隨眾生意，示現三十二相八十種好。雖作種種說法，但言語相不可得。
雖作種種示現，但色身相好皆不可得。雖利益眾生，眾生相不可得。是為菩薩摩訶
薩行般若波羅蜜，利益不可思議也。
　　<經>【文殊師利菩薩白佛言。世尊。何等名為三十二相八十種好。佛告文殊師
　　　利菩薩言。如來相好無窮無邊說不可盡。隨順世法。是以略說三十二相
　　　八十種好。】</經>
　　文殊菩薩白佛言，何等名為三十二相，八十種隨形好？佛言，如來相好，無窮
無邊，說不可盡。今為隨順世間法，不過略說三十二相八十種好而已。
　　須知諸佛相好光明，不可思議。為隨順世間眾生之根性，示現有所不同，宣說
亦有所不同。有時說色有無量相，相有無量好。有時說八萬四千相，八萬四千好。
有時示現三十二相，八十種好。
　　須知諸佛相好，皆不可思議。非是諸佛相好有所不同，乃眾生心眼知見有所不
同而已。
　　以下世尊便略說三十二相八十種好。
　　<經>【一足下平滿。二行步平正。三足下輪相悉具轂輞千輻莊嚴。四手指纖長
　　　軟直節骨不現。五身大方正。六手足指網縵合猶如鵝王。七手掌如紅蓮
　　　華。八踝骨不現。九尼鹿王膊。十身軟直。十一陰馬藏。十二身分滿
　　　足如尼拘盧陀樹。十三身毛右旋。十四一孔一毛皮膚細滑不受塵垢。十
　　　五身金色。十六圓光一丈。十七七處滿。十八師子臆。十九兩臂平正腋
　　　下滿。二十兩臂圓直如象王鼻。立垂過膝。二十一口四十齒齊密相連白
　　　如珂雪。二十二上下四牙狀如初月。二十三師子額。二十四頭團圓。二
　　　十五咽喉具足千脈。二十六胸骨如那羅延。二十七頂骨自然踊起。二十
　　　八舌相廣長如蓮華葉。二十九音聲如梵王天鼓。三十眼目青色如優羅
　　　華。三十一眼睫紺焰猶如牛王。三十二眉間白毫。文殊師利。是名三十
　　　二相。菩薩摩訶薩行般若波羅蜜。悉能成就如是功德。】</經>
　　第九尼鹿王膊，即如鹿王相。音繕，腳肚也。如鹿王「膊」，應作如鹿
王「」。
　　第十一陰馬藏，謂陰相藏密，猶如馬陰，不可見也。
　　第十七七處滿者，謂兩足下，兩手，兩肩，項中，七處平滿端正也。
　　第十八獅子臆。謂身體平正，威儀嚴肅，如獅子王也。
　　第二十三獅子「額」，應為獅子頰。
　　<經>【文殊師利。云何名為八十種好。一無能見頂。二頂骨堅實。三額廣平正
　　　。四眉高而長形如初月。紺琉璃色。五目廣長。六鼻高圓直而孔不現。
　　　七耳厚廣長埵輪成就八身堅實如那羅延。九身分不可壞。十身節堅密。
　　　十一合身迴顧猶如象王。十二身有光明。十三身調直。十四常少不老。
　　　十五身恒潤澤。十六身自將不待他人。十七身分滿足。十八識滿足。
　　　十九容儀具足。二十威德遠震。二十一一切向不背他。二十二住處安隱
　　　不危動。二十三面門如量不大不長。二十四面廣而平。二十五面圓淨如
　　　滿月。二十六無容。二十七進止如象王。二十八容儀如師子王。二十
　　　九行步如鵝王。三十頭如摩陀那果。三十一身色光悅。三十二足趺厚。
　　　三十三爪如赤銅葉。三十四行時印文現地。三十五指文莊嚴。三十六指
　　　文明了不暗。三十七手文明直。三十八手文長。三十九手文不斷。四十
　　　手足如意。四十一手足紅白色如蓮華。四十二孔門相具。四十三行步不
　　　減。四十四行步不過。四十五行步安平。四十六臍深厚狀如盤蛇團圓右
　　　轉。四十七毛色青紅如孔雀項。四十八毛色潤淨。四十九身毛右靡。五
　　　十口出無上香身毛皆爾。五十一唇色赤潤如頻婆果。五十二脣潤相稱。
　　　五十三舌形薄。五十四一切樂觀。五十五隨眾生意和悅與語。五十六於
　　　一切處無非善言。五十七若見人先與語。五十八音聲不高不下隨眾生樂
　　　。五十九說法隨眾生語言。六十說法不著。。六十一等觀眾生。六十二
　　　先觀後作。六十三發一音答眾聲。六十四說法次第皆有因緣。六十五無
　　　有眾生能見相盡。六十六觀者無厭。六十七具足一切音聲。六十八顯現
　　　善色。六十九剛強之人見則調伏。恐怖者見即得安隱。七十音聲明淨。
　　　七十一身不傾動。七十二身分大。七十三身長。七十四身不染。七十五
　　　光遍身各一丈。七十六光照身而行。七十七身清淨。七十八光色潤澤猶
　　　如青珠。七十九手足滿。八十手足德字。】</經>
　　文顯易明，不贅述。
</檔>
