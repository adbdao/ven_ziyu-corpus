<檔>
<篇>勝天王般若波羅蜜經邯鄲記</篇>
<節>勝天王般若波羅蜜經邯鄲記</節>
   　　　　<節>讚歎品第十五</節>
　　<經>【爾時文殊師利菩薩即從坐起偏袒右肩。右膝著地合掌向佛。頭面作禮而
　　　白佛言。世尊。如來功德希有無等不可思議。三世諸佛同一無別。若見
　　　如來或聞功德。此等眾生亦不可思議。我等今日重見世尊轉大法輪。歡
　　　喜踊躍得未曾有。爾時文殊師利菩薩。即昇虛空高七多羅樹。合掌讚曰
　　　一切眾生　　　 唯佛大尊　尚無等者　況當有勝
　　　人法二空　　　 理無等等　唯佛如來　等無等等
　　　煩惱習氣　　　 永盡無餘　所知之法　皆悉明了
　　　若智若說　　　 無及佛者　大千世界　唯佛獨尊
　　　十力無畏　　　 決定不虛　若釋若梵　所不能得
　　　世尊大恩　　　 於諸眾生　此事難思　無能及者
　　　無量善巧　　　 種種方便　以為眾生　令得利益】</經>
　　爾時文殊師利菩薩，頭面禮佛，而白佛言，如來功德不可思議，三世諸佛功德
同一無別，皆不可思議。若人得見如來，或聞佛功德，此等眾生善根，亦不可思議
。
　　我等今日，重見世尊轉大法輪。今我等歡喜踴躍得未曾有也。於是文殊菩薩，
昇空高七多羅樹，合掌讚佛：
　　一切眾生者，餘九道眾生也。唯有佛最大最尊。與佛相等者尚且無有，何況有
勝過佛的呢？
　　空二我者為佛，空二我即空人我法我也。故人法二空，即言佛也。諸佛法身，
理無等等。橫遍十方，無與儔似，曰無等等。即此法身理地，三世諸佛同一無別也
。故曰唯三世諸佛法身，同此無等等也。
　　諸佛過無不盡，斷德已圓，故曰煩惱無明習氣，永盡無餘。諸佛智德已滿，證
大菩提。故曰所知之法，皆悉明了。上半偈讚佛究竟涅槃，下半偈讚佛無上菩提。
　　若智若說，智是自成就，說是成就眾生。大千世界，是一佛之化土。大千世界
內，唯佛獨尊也。
　　佛成就十力及四種無畏，決定不虛，如實不虛也。釋表欲界天，梵表色界天，
皆所不及也。
　　佛於眾生有大恩德，無能及者。若無佛出世，眾生於苦道中，不得出離。故於
眾生，有大恩德。
　　無量善巧，種種方便。言佛無量善巧方便，總為化眾生，令離苦得樂也。
　　<經>【爾時眾中有一天子。名蘇樓波。（陳言妙色）即從座起。偏袒右肩右膝
　　　著地。合掌向佛頭面作禮。說偈讚云
　　　世間或說等佛者　 如是之言名口過　若說法王最極尊
　　　此非虛妄為實語　 人天之儔正問難　無有能折我大師
　　　善逝降魔及外道　 將導世間至解脫　清淨四辯無窮說
　　　甘露妙藥施眾生　 遍觀諸法智無礙　一切念中不減失
　　　大悲平等視眾生　 清淨之心世不染　善能了知根欲性
　　　隨所樂聞而應說　 煩惱差別非一種　為示無量對治門
　　　巧說因緣無如佛　 專以利益眾生故　值佛聞法不得道
　　　是等眾生度極難　 如來大名應渴仰　得見世尊無限益
　　　佛智能令心清淨　 聞正教出生死　聞佛名號大吉祥
　　　憶念世尊恒喜樂　 發心詣佛生慧解　如教勤修成種智
　　　戒品清淨故無垢　 禪定第一心澄明　智惠最勝故難動
　　　法海清淨如甘露　 一切眾生喜放逸　諸佛如來離世間
　　　等慈眾生如一子　 恩德深厚無能報　先說破諸結賊法
　　　久摧天魔幻化軍　 世尊已說三有過　廣示涅槃無量德】</經>
　　眾中有一天子，名蘇樓波，亦以偈讚佛。
　　世間若有狂妄自大之人，言與佛等者，是名口過也。
　　若讚佛極尊者，是為實語。
　　人天問難，無能折服佛者，佛降伏魔外，導眾生至解脫域。
　　清淨四辯無窮說，言佛具四無礙辯智。以無礙辯說法，施與眾生，無一念減失
也。
　　佛大悲平等，清淨不染，知眾生根欲性，隨順而說法也。
　　眾生有八萬四千煩惱，佛施八萬四千法藥。專以利益眾生也。
　　如果值佛聞法而不得度者，是等眾生善根微少，極難度也。
　　佛有大名聲，普聞十方，眾生應當敬仰。佛智能令眾生心清淨，聞佛名號者，
最為吉祥。
　　發心詣佛所聽正法，能生慧解。如說修行者，能圓成種智。
　　戒品清淨故無垢，戒圓滿也。禪定第一心澄明，定圓滿也。智惠（慧）最勝故
難動，慧圓滿也。三學圓滿，法海清淨，法雨普施，猶如甘露一般。
　　一切眾生喜放逸，眾生六根貪著六塵，性喜放逸。諸佛如來以出世間法度化眾
生。等慈眾生如一子，以平等心慈愛一切眾生，猶如一子，無有偏私。其對眾生之
大恩大德，無能為報也。
　　先說破諸結賊法，先為眾生說法令破內在之煩惱賊，並教摧伏外在的魔怨。
　　最後半偈，總明佛說欲有色有無色有，三有之過患，令眾生求出離。並且廣示
涅槃寂靜的無量功德，令眾生希求。
　　<經>【爾時眾中有一天子。名蘇那摩（陳言善名）即從座起。偏袒右肩右膝著
　　　地。合掌向佛頭面作禮。說偈讚云
　　　如來世尊行大悲　設可度智與他者　尚令調達最前得
　　　況復其餘眾生類　我今不愜為空過　修治正行報佛恩
　　　有人已證無漏滅　是於佛恩未為報　若能修行佛正教
　　　乃得名為真佛子　佛久勤苦為眾生　無上大恩罕能報
　　　大慈開顯真實法　令人修行兼化他　若佛如來不出世
　　　一切眾生受大苦　無復善道唯惡趣　但聞三塗苦惱聲
　　　六道受苦無免脫　煩惱繫縛眾生故　世尊能解他毒結
　　　為大悲之所縈　佛是世間大福田　依教正修離惡道
　　　若違佛教不修行　是人永無生善趣　有人於佛起惡心
　　　或復不樂聞深法　是等眾生甚可悲　決定永當處黑暗
　　　如佛世尊自知智　其等如來乃能了　佛智非我所量測
　　　頭面敬禮十方尊　無畏智力不共法　唯佛世尊獨圓備
　　　相好莊嚴微妙音　觀者無厭超眾色　三種開敷不暫息
　　　清淨佛華我今禮　唯佛善知無上道　出離一切諸險難
　　　佛為無上最第一　頭面敬禮兩足尊　佛以功德正法水
　　　洗諸垢穢悉無餘　世尊本來內外淨　我今頂禮真淨身】</經>
　　爾時眾中有一天子，名蘇那摩，亦頂禮讚佛。
　　首偈讚佛以平等大悲，普度一切。設可度智與他者，言凡有緣可度者，皆令得
度也。尚令調達最前得，調達即提婆達多，佛之堂弟，阿難之兄也。調達爭名心盛
，惡心害佛，墮地獄中。佛記調達若干劫後，出家修道，證辟支佛果。
　　我今不愜為空過，不愜者，不以為滿足也。我不以二乘的偏空以為滿足也。所
以修治正行度化眾生，以為上報佛恩也。有人已證無漏滅，是責二乘偏空滯寂。二
乘之行，非報佛恩也。
　　若能修行佛正教，若能依教奉行度化眾生，是佛真子也。因為佛久勤苦皆為度
眾生也，若不度眾生者，難報佛恩。
　　大慈開顯真實義，大慈者讚佛也。開顯真實義，讚法也。令人修行兼化他，讚
僧也。後半偈說三寶如照世明燈，皆因佛出世而有，若佛不出世者，則世間闇冥。
　　無復善道唯惡趣。言若佛不出世者，世間善道空虛，惡趣充滿。煩惱繫縛眾生
，於六道受苦。
　　今幸世尊出世，故曰世尊能解他毒結。毒結者，言煩惱業也。由世尊慈悲攝受
故，令眾生離苦得樂，為如來大悲之所覆護。故佛是世間大福田，若人依教修行，
便能離諸苦道。
　　相反地若違佛教不修行，是人便永不生善趣也。若復有人於佛生惡心，或者不
樂聞甚深佛法者，便將永處黑暗苦處。
　　如佛如來自知智，言佛之自覺聖智。其等如來乃能了，唯佛與佛乃能覺了也。
諸佛智慧，非我眾生所能測度也。是故頭面頂禮十方佛。
　　無畏智力不共法。佛具四無畏，十力，十八不共法。唯佛與佛獨能圓滿。佛的
三十二相，八十種好，及微妙音聲，令眾生觀者無厭。三種開敷無暫息，言佛為聲
聞緣覺菩薩，分別開示敷演，諦、緣、度等三種佛法，無暫休息。清淨佛華我今禮
。華者蓮華，用表佛法。意為清淨佛法，我今禮也。
　　唯佛善知無上道。唯佛獨證阿耨多羅三藐三菩提。以證無上菩提故，乃能出離
一切諸險難。險難有二種，即分段生死，變易生死。唯佛與佛，二死乃盡。故佛為
無上最第一，我今頂禮兩足尊也。兩足尊者，福慧兩足也。
　　佛以功德正法水，洗滌世間垢穢。世尊本來內外淨，我今頂禮，諸佛清淨妙法
身也。
　　<經>【爾時娑婆世界主大梵天即從坐起偏袒右肩。右膝著地合掌向佛。頭面作
　　　禮以偈讚云
　　　功德智慧佛具足　利益眾生不暫休　常雨甘露令眾飽
　　　我今頂禮能利他　世間最勝可敬者　此人猶故恭敬佛
　　　諸惡斯盡眾善備　我今頂禮無等尊　靡有一行不修學
　　　為欲救拔眾生故　今度生死得安樂　我今頂禮救世師
　　　敬禮微妙金色身　敬禮所說甘露法　敬禮清淨無垢智
　　　敬禮一功德林】</經>
　　娑婆世界主大梵天王護持佛法。諸佛成等正覺，均由大梵天王請佛說法。大梵
天王亦以偈讚曰：
　　功德智慧佛具足，言佛自利也。利益眾生不暫休，言佛利他。常雨法雨飽滿眾
生，我今頂禮能利他。能利他者，讚佛也。
　　世間最勝可敬者，言世間賢聖或王者，如此人等，猶恭敬佛也。諸佛世尊，過
無不盡，德無不圓，故我頂禮於佛。
　　世尊靡有一行不修習，自覺覺他覺行圓滿。為度眾生故，示現降生人間。今（
令）度生死得安樂，令諸眾生離生死苦，得涅槃樂。是故我今頂禮救世師。
　　敬禮於金色身，讚佛相好光明。敬禮所說甘露法，讚佛說法微妙。敬禮無垢智
者，讚佛智慧不可思議。敬禮功德林者，讚佛功德無量。
　　<經>【爾時世尊告大梵天言。善哉善哉。如大梵天所讚。世尊。此事真實。何
　　　以故。諸佛如來於無量劫。修習種種功德智慧。是故得果無不備足。何
　　　以故。具足檀波羅蜜。尸波羅蜜。羼提波羅蜜。毘梨耶波羅蜜。禪波羅
　　　蜜。般若波羅蜜。身清淨。口清淨。意清淨。以是清淨故能通達如如實
　　　際。諸佛世尊住此實際所言不虛。】</經>
　　爾時佛告大梵天言，汝所讚歎，此事真實。因為如來於無量劫來，修習福慧圓
滿。具足六波羅蜜，三業清淨，通達真如，故所言不虛也。
　　<經>【爾時大梵天即從坐起偏袒右肩。右膝著地合掌向佛。頭面作禮而白佛言
　　　。唯願世尊。以住持力令此般若波羅蜜久在世間。佛告大梵天言。十方
　　　三世諸佛住持力。咸皆擁護是般若波羅蜜。世間若天若魔沙門婆羅門。
　　　無有能壞作障礙者。何以故。我念過去世。有佛名寶月如來應供正遍知
　　　明行足善逝世間解無上士調御丈夫天人師佛世尊。國名不毀劫名讚歎。
　　　是佛眾中有二比丘。而為法師善能說法。一名智盛。二名實與。是二比
　　　丘隨佛轉法輪。正經一劫。三千大千世界百億諸魔。悉皆受化發菩提心
　　　。】</經>
　　爾時大梵天頂禮於佛，請佛以住持力，令般若波羅蜜久住世間。
　　佛告言，十方三世諸佛住持力，皆擁護般若波羅蜜。所以世間天、魔、沙門、
婆羅門，無有能壞，能作障礙者。
　　我念過去有佛名寶月，十號具足。國名不毀，劫名讚歎。是佛有二比丘，善能
說法。一名智盛，二名實與。二比丘隨佛轉法輪，經一劫之久。三千大千世界，一
佛所化之國土也。所有百億諸魔，皆悉受化發菩提心。
　　<經>【爾時扇多意菩薩摩訶薩即從坐起偏袒右肩。右膝著地合掌向佛。頭面作
　　　禮而白佛言世尊。寶月如來為猶在世已入涅槃。佛告扇多意菩薩言。善
　　　男子。東方去此過十百千億諸佛世界。有一世界名曰不毀。佛壽十千劫
　　　。彼佛國土說般若波羅蜜。無有天魔及諸外道能為障礙。皆悉發心向阿
　　　耨多羅三藐三菩提。智盛比丘即文殊師利菩薩是。實與比丘即勝天王是
　　　。此等二人善巧方便種種擁護。令般若波羅蜜久久住世。十方佛土說般
　　　若波羅蜜。此之二人即來聽受。猶我今日放大光明。尋光來集。】</經>
　　爾時扇多意菩薩問佛言，寶月如來，現在猶住世呢，還是已入涅槃？
　　佛言寶月如來今猶在世。去此東方過十百千億諸佛世界，有一世界名曰不毀。
其佛壽十千劫，彼佛國土正在演說般若波羅蜜。無有天魔外道能為障礙，因已受化
故。天魔外道不但不為障礙，同時悉發無上菩提心。
　　彼智盛比丘者，即文殊師利菩薩是。彼實與比丘者，即勝天王是。此二人善巧
方便，種種擁護，令般若波羅蜜久久住世。十方佛土，若說般若波羅蜜，此二人即
來聽受。猶如我今日放大光明，彼二人即尋光來集也。
　　由此可知，諸大菩薩摩訶薩，為擁護正法故，以種種方便，化現十方，誠不可
思議也。
</檔>
