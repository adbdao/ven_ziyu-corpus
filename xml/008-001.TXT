<檔>
<篇>池畔蓮鈔一</篇>
<節>池畔蓮鈔　第一集</節>
　　　　<節>九品蓮華法性身</節>
　　　　　一
　　法性具有二種功德，同是不可思議。一者空寂常住，不增不減，不生不滅，非
有非無，非一非異。二者德具無量，橫遍豎窮，應緣普現。約事相言，空寂常住者
，佛壽無量義。德具無量者，佛慈光普照義。前者用明佛自度究竟，後者用表佛化
他德圓。故我今稱一句阿彌陀，十方三世一切諸佛，皆是阿彌陀。故讚曰「萬德洪
名」。
　　佛身如此，今我念佛心亦復如是。今我此心，非我相，非人相，非眾生相，非
壽命相。介爾有相，便成妄想。言其無，卻是心包太虛量周沙界。論其有，縱然碎
塵不得其跡。故七處徵心，皆成戲論。是知我心亦復非有非無，橫遍十方，豎窮三
際。所以說佛心眾生心，原來無有二。是故經云「彼佛壽命，及其人民，無量無邊
阿僧祇劫，故名阿彌陀。」
p-1
　　或者有人會問，既然佛生心同，何以經中祇言壽同，不說光同？這是因為論本
覺，則佛生不二，故說壽同。若論始覺則迷悟有別，深淺有差，故不說光同。又，
法性原一，化德有殊。彼國人民，化德未具，故不說光同。我與諸佛，原是同一法
性身。只為我等無量劫來，結業所繫，故不得自在法身。我此罪業，無量劫來無量
無邊。佛說眾生罪業若有體者，盡虛空界不能容納。今我以念佛因緣，仰乞彌陀垂
慈，護念於我，接引於我。若得往生西方，便得離卻業報之身。七寶池中，蓮花化
生，便是分證法身也。
　　　　　二
　　佛說學人觀一切法，若觀諸法苦、無常，此是局在五陰。若觀空、無我，此則
通於法性。然而凡夫生見，妄執大小有無。不知佛心無大小，眾生見高低。故鹿苑
初唱四聖諦，天人聞法，即發無上菩提之心。法本不二，眾生見生分別。法本無大
小有無，眾生起見，妄見大小有無耳。眾生若能放卻我見，則不見大小，不見有無
矣。
　　故世人聞空，不能仰體佛旨，觀空以遣除妄想煩惱而證解脫。卻妄起情見，執
p-2
空而廢善。聞有而不知仰體佛旨，達有以興慈普施濟度。卻妄起情見，著有而造罪
。於是業由自造，終歸自受。淨土行人，千萬莫起情見，妄執大小有無之見。淨土
圓宗，何法不包何法不賅？須知一色一香無非法性也。隨緣稱佛名號，以稱名因緣
，直入無為。千萬莫起情見，指斥有為，樂著無為。須知妄斥有為功德，樂著無為
功德，總是魔業，皆非正道。故法性空寂能隨緣，隨緣不失空寂性。
　　進趣大乘方便經云「佛言：一實境界者（亦名法界，亦名法性），謂眾生心體
，從本以來，不生不滅。乃至一切眾生心，一切二乘心，一切菩薩心，一切諸佛心
，皆同不生不滅，真如相故。乃至盡於十方虛空，一切世界，求心形狀，皆不可得
。但以眾生無明癡闇熏習因緣，現妄境令生念著。」
　　故說有道無，皆是眾生之見。見其所見，便執為有，不見其所不見，便執為無
。不知法性妙湛不動，非有非無，非非有，非非無。乃至法性實在不是「淨」，而
凡夫妄見為淨。法性實非不淨，而二乘妄執不淨。法性實非是樂，而凡夫情見妄計
於樂，法性實非苦，而二乘妄計為苦。法性實非生死，而凡夫妄見生死。法性實非
涅槃，而二乘妄執涅槃。
p-3
　　故見有不見無時，只是有顯而無隱。見無不見有時，只是無顯而有隱。凡夫之
人，於顯即謂之生，見隱即謂之死，不知顯而非生，隱而非死。只為見其所見，不
見其所不見，故於無生死之中，妄見生死。若能開佛知見，則能無所不見。凡有見
者，必有所不見，若能無所不見，自然無見。故佛不見生死，亦不見「不生死」。
正以「無見」，始能無所不見。正以「無知」，始能無所不知。是名開佛知見，亦
名等正覺。
　　　　　三
　　眾生迷於隱顯之理，執於生死之事。於是墮入六道，不得往生。若能覺悟六道
之中無有生死，一念放下五陰身心，迴向無上菩提，則當下正報即名法身，依報即
名淨土。如果不能放下五陰身心，則西方極樂遠在十萬億佛土之外。若能放下身心
專念彌陀，則西方依正，原在我一念之中。
　　何以謂六道中無生死？譬如人死為羊，羊死為人。如果我「死」了，既已死，
焉能生為羊？若能生為羊，定知我未死。因為滅法不能復生，若生應是未滅。是知
羊死為人，必是尚未死，若死焉能再生為人。既然未死，定知無生。譬如車行於軌
p-4
，視其輪前之軌，寸寸前進便為生。視其輪後之軌，寸寸過去便為滅。如是生時正
是滅時，滅時正是生時，生之與滅，一時圓成，故曰無生即是無滅。而見生見死者
，眾生妄見也。若除妄見，則不見生亦不見死。故曰六道之中無生死。
　　譬如然火，此處然薪，此處火起。此處薪燼，則火亦隨滅。然而此處火滅，非
火性燼。何以知之？若火性燼時，別處然薪，不應有火更起。而今十方世界，處處
然薪，處處火起。處處薪燼，處處火滅。滅後復然，火則復起。是知火起者非「生
」也。乃火相顯也。火滅者非滅也，乃火相隱也。六道生死亦復如是，生死實無生
死，不過隱顯而已。
　　故法性空寂，即隨緣成事。隨緣成事，正是由於法性空寂。故經云性空真火，
性火真空。於相非一，於性不二。不二之法，焉有生滅？一切法無不如此，我們可
以說，性空真法，性法真空。正以性空，故能隨緣而成事。正以性法，故能事成而
不失其空性。
　　若人能如是信如是修如是證，可得理一心不亂。論正報即是法身，論依報即是
淨土。
p-5
　　　　　四
　　法華經云「諸佛兩足尊，知法常無性，佛種從緣起，是故說一乘。」念佛法門
，即是圓教一乘，無上妙諦。願我以此念佛因緣，早證如來法性身。
　　非是在報身化身以外，另有法身。而報身化身即是法身。乃至眾生肉身，一如
法身。五陰身心，皆從緣起，而緣起即空，空即法身。所以「五陰皆空」，即是明
法身也。故報身名報法身，化身名化法身。約報化而言，則曰無分別而分別，約法
身而言，則曰分別而無分別。是以可知，念即無念，與夫生即無生者，是分別即無
分別也，緣起性空也。無念即念，無生即生者，是無分別即分別也，性空緣起也。
此法不可定執，若生定執，即違無上正等正覺。只宜真信切願力行。
　　法身猶如淨鏡清水一無所有，報化身猶如水月鏡花。雖然水中現月鏡中現花，
而仍不礙鏡淨而水清。雖然鏡淨水清，而不礙花月宛然。以是之故，空即無量，無
量即空。因為空即無量，故佛法身妙湛不動，而能化往十方現無量身。雖然現身無
量，而法身常住，本無來去。現身無量本無來去者，假名無量壽。本無來去，而能
p-6
以種種方便現身無量度眾生者，假名無量光。此所謂一月印千江，千江只一月也。
　　故法身者，非是肉身外另有法身，而是肉身無性即法身。此即非色滅空，色性
空故。如此性色真空，性空真色，一體圓融，無欠無餘。愚癡人聞色執色，聞空執
空。智慧者聞色即知是空，聞空即知是色。睹五陰身心，當下即證法身。知法身即
不著於五陰。如此念佛者，即是見自性佛。自性佛即諸佛法身，不出眾生一念。眾
生若能至誠念佛，心念佛心即是佛。所謂一念遍十方，一念窮十世。一念遍十方，
即同佛光無量，一念窮十世，即同佛壽無量。願天下人同此一念念彌陀。
p-7
</檔>
