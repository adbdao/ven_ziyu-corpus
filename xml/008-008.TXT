<檔>
<篇>池畔蓮鈔一</篇>
<節>池畔蓮鈔　第一集</節>
　　　　<節>是心作佛是心是佛 </節>
　　　　　一
　　是心作佛是心是佛，見於觀無量壽佛經。經云：
　　「……次當想佛。所以者何？諸佛如來是法界身，入一切眾生心想中。是故汝
等心想佛時，是心即是三十二相，八十隨形好。是心作佛，是心是佛，諸佛正遍知
海，從心想生。」
　　心想者念也，心念佛心即是佛，此明心佛俱遍法界，心無外，佛亦無外。心念
佛時乃名作佛，心即佛時，乃名是佛。心作心是，唯是一心。
　　作是之理，四明大師於妙宗鈔中，依天台三觀解釋頗詳。如說：「即空假之中
名是，即中之空假名作。」
　　空假中三觀，非一非異，不縱不橫。因為空假中俱遍法界。說空時空遍中假，
說假時假遍中空，說中時中遍空假。故曰一空一切空，一假一切假，一中一切中。
p-54
一假一切假，則不得中空。一空一切空，則不得中假。一中一切中，則不得空假。
而此「不得」亦復不得，故空假中宛然。所謂不得，非是無空假中，而是空假中隱
。譬如一空一切空，是空顯而假中隱。一假一切假，是假顯而空中隱。一中一切中
，是中顯而空假隱。顯而非有，隱而非無。如此顯隱，不出一念。
　　天台一念三千所謂「法界者有十，佛法界菩薩法界，及緣覺、聲聞、天、人、
修羅、鬼、畜生、地獄法界。每一法界，各具十界是為百界。百界各具十如，十如
者，如是相，如是性，如是體，如是力，如是作，如是因，如是緣，如是果，如是
報，如是本末究竟，是為千如。一如又具三種世間，所謂五陰世間，眾生世間，國
土世間。乃有三千世間，名不思議假。
　　所謂不思議假者，即一假一切假也。此從佛所說「於一說無量，於無量說一。
」演出。此不思議假，若說空時，即不思議空（一空一切空）。說中時，即不思議
中（一中一切中）。此即諸法實相，故空假即中。實相諸法，故中即空假。諸法實
相即是心是佛，實相諸法，即是心作佛。
　　故不思議假，即不思議空，不思議中。若無中則攝理不遍。若無十界，則收事
p-55
不盡。若無十如，則因果不具。若無三種世間，則依正不足。故知一念悉足諸法。
重重無盡，融融無礙，猶如帝網。此之三千，遍彼三千，彼彼三千，互遍互融。此
者乃法界不二二，二不二。不二二者，畢竟空幻現萬法，而起菩薩萬行。二不二者
，萬法幻現皆空，猶百川同於大海。不二二者，是心作佛也。二不二者，是心是佛
也。
　　故妙宗鈔中論作是說「全是而作，則三諦俱破，三諦俱立，名一空一切空，名
一假一切假。全作而是，則三諦俱非破立，名一中一切中。即中之空假名作，即空
假之中名是。」
　　若破若立皆名作，空假二觀也。不破不立名之為是，中道觀也。故知若說是心
作佛，是全性起修也。若說是心是佛，乃全修在性也。
　　　　二
　　須知性修不二，互徹互如。性徹修，故全修在性。修徹性，故全性起修。外道
不識，迷性則執為自然，迷修則執為因緣。全性起修，即泯一切自然之性。全修在
性，即泯一切因緣之性。須知自然性因緣性皆無自性，以無性故能不變，以無性故
p-56
能隨緣。不變隨緣，故能全性起修，隨緣不變，故能全修在性。如果自然因緣各有
自性，便成「定法」，若有定法即非阿耨多羅三藐三菩提。
　　故「作」不定作，全作而是，「是」不定是，全是而作。故曰作是一心，非破
非立，非不破立。此法只可以義會，不可以文取。會義者得旨，不會義者徇文。徇
文者不為悟道，徒自死於文下而已。
　　法界圓融，無法不攝，平等如如。以平等如如故，又復不立一法，良以不二故
，無分別故，無自性故。是以作是一心，不礙性修宛然。一心是作，不礙性修湛然
。諸佛眾生同一法身，不礙隨緣作佛作生。佛生歷歷，不礙同一法身。
　　是故諸佛者，法界身也。眾生者，法界心也。諸佛既證，是法界滿果。雖然眾
生未證，而其一點真心即是法界圓因。滿果者本覺也，圓因者始覺也。始本遙期，
是心作佛。始本既合，是心是佛。故作佛者是始覺，在修邊。是佛者是本覺，在證
邊。
　　我輩念佛時，心佛歷歷名是心作佛。此時三世一切佛，唯心所造，唯心所現。
p-57
若念到心清淨極清淨，終至心佛雙泯，是曰是心是佛。此佛生不二，唯是一心也。
　　所謂心佛雙泯，凡我同修莫作「無記」會，無記者大惡。住心有三緣，曰善、
惡、無記。三者之中，以無記最惡。因為心住於惡則能生惡，雖然生惡，卻非惡之
極者。第一雖然生惡，惡中應有小善。所謂虎毒不食子者是。惡人猶知趨吉避凶，
寧非小善。第二既能生惡，定亦能生善。故佛說一闡提於出地獄入地獄時猶生善根
。所以縱是惡人，猶有成佛之期。心住無記之人則不然，第一，心住無記，不僅心
無小惡，同時亦無纖毫之善。第二，心既不生惡，亦終不生微塵許善。是以無記之
心，永無成佛之期。若欲成佛，必須先捨無記。
　　所以心佛雙泯者，善心一處住不動也，常照而寂，常寂而照也，寂照不二也，
作是一心也。
　　故法雖本爾，然須借智起修。由修照性，由性發修。在性則曰全修成性，在修
則曰全性成修。性無所移，修常宛然。
p-58
　　　　　三
　　如果明白作是的道理，便可不執性廢修，執修違性了。故我一心信願，持念佛
名，則當下事理周圓，通同法界。事周必然理圓，理圓必然事周。理圓曰是心是佛
，事周曰是心作佛。
　　理圓即是事周，故無念而念，無生而生。事周即是理圓，故念而無念，生而無
生。念而無念，生而無生，則法界遍滿而空寂。無念而念，無生而生，則法界空寂
而遍滿。總不出作是一心也。
　　行人既了深旨，便應至心信樂，唯憶西方極樂，唯念阿彌陀佛。知身土無二，
了憶念亦一，全體無非法界也，是名念佛三昧。佛言法界一相，繫緣法界，名一行
三昧。一行三昧者，即念佛三昧也。
　　持念阿彌陀佛名號，因緣而起名是心作佛。緣起則無性，無性則玄通，名為是
心是佛。玄通則遍滿，遍滿者全是而作也。遍滿則無二，無二則空寂，空寂者全作
而是也。我此持名之一念，清淨無染至誠懇切，當體即是無性。無性之體，故能橫
遍而豎窮。
　　西方極樂世界即是法界，法界豈簡別西方。故古德云說西方時，十方世界無非
西方。阿彌陀佛是法界身，是法界滿果，故曰法界藏身阿彌陀佛。我此一念心即法
p-59
界圓因，因圓果滿，不二不別。故曰因賅果海，果徹因源。
　　故至心信樂，持念佛名，眾生以欣願心感佛悲願心，佛以悲願心應眾生欣願心
。感應道交，事隨願成，即因賅果海也。往生西方，即入法界，法界圓融之體，心
佛眾生三無差別，即果徹因源也。佛說「如是甚深微妙之法，一切眾生難以起信。
」
　　末法眾生，我見甚重，為我見所障，不信妙法，實可憐憫。不知佛本是無，心
淨故有。以己淨心現佛，必得往生，必得成佛。而末法眾生妄以不淨之心，憑一己
之我見測度佛法，實不應該也。須知一切見中，唯有我見即時能斷慧命也。
　　念佛人應真信切願，六時行道，三業無虧，持念佛名無有休息。以決定心，誓
求生彼，這便是「是心作佛」。一旦念到功夫純熟，緣觀俱寂，心佛一如，這便是
「是心是佛」。
　　所以觀無量壽佛經云「諸佛如來是法界身，入一切眾生心想中。是故汝等心想
佛時，是心即是三十二相，八十隨形好。是心作佛，是心是佛。」
　　境由心現，心逐念成。境全是心，心全是境。作是唯心，一念圓成。
p-60
</檔>
