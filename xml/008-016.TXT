<檔>
<篇>池畔蓮鈔一</篇>
<節>池畔蓮鈔　第一集</節>
　　　　<節>四土 </節>
　　　　　一
　　四土者亦名四種佛土，即一凡聖同居土，二方便有餘土，亦名方便聖居土，三
實報無礙土，亦名實報莊嚴土，四常寂光土。此四土係天台宗所立，當中國隋唐之
代，其他各家亦有佛土之分類，但比較起來，要算天台宗所立，最為契理應機。
　　總十法界，可攝入四土。故四土周圓，深契佛理。佛以十身利益群機，以四土
攝化眾生。
　　為節省篇幅，其餘各家不作介紹，今僅就吉藏大師所立四土，簡介於下：
　　吉藏大師於大乘玄論中，分佛土有五種。一淨土，二不淨土，三不淨淨土，四
淨不淨土，五雜土。淨土者，菩薩以善法化眾生，眾生具受善法，得純淨土。
p-114
　　不淨土者，眾生造諸惡緣，所感之穢土，為不淨土。
　　淨不淨土者，本是具善眾生所居之淨土，此等眾生緣盡，後為造惡眾生來居，
致國土變為不淨，是為淨不淨土。
　　不淨淨土者，惡眾生之不淨緣盡，後更有淨緣眾生來居，致國土變成淨土，是
名不淨淨土。例如今此娑婆世界，為五濁惡世不淨之土。待彌勒降生，娑婆穢土即
變為淨土矣。
　　雜土者，眾生造善惡雜業，故感淨穢雜土。
　　綜觀吉藏大師所說，乃以眾生業感，分國土為五。此實維摩詰經所說，心淨則
佛土淨之演繹也。
　　吉藏大師就淨土中，復開四位。一凡聖同居土，如彌勒淨土，西方彌陀淨土，
皆凡聖同居淨土（此是吉藏大師立論，不能視為定論。餘多有判彌陀淨土為報土者
。）二大小同住淨土，此種淨土，三乘聖人同住。三獨菩薩所住土。四諸佛獨居土
，如仁王經云，三賢十聖住果報，唯佛一人居淨土。
　　細觀吉藏大師所立四種淨土，與天台所立四土，如出一轍。凡聖同居土，與天
p-115
台所立者完全同名。大小同住土，實即方便聖居土。獨菩薩所住土，即實報無礙土
。諸佛獨居土，亦即是常寂光土。
　　由此可知，吉藏大師所立四土，與天台智者大師，頗有關係。同時我們知道，
吉藏大師約較智者大師，年幼二三十歲。如果說二者之間有影響的話，則吉藏受智
者影響的成份為多。
　　所以天台所立四土，可謂理盡事圓矣。故古來諸德，多於四土有所發揮。及至
蕅益大師，並於四土中，發揮各有權實之分。於凡聖同居土中，凡夫小聖是實居。
菩薩示現於同居土者是權居。方便聖居土中，二乘無學，及大力菩薩是實居。破無
明證法性的菩薩，示現生方便土者是權居。實報無礙土中，地上菩薩是實居。諸佛
世尊，示現於實報土者是權居。於常寂光土中，諸佛世尊是實居。地上菩薩分證寂
光，概屬權居。
　　由於蕅益大師四土權實之論，使我益發了解四土圓融的道理。所以我們現在談
四土，大都依於天台宗所立的四土而介紹。
p-116
　　　　　二
　　摩訶止觀以四諦對四土，有橫豎之別。若以四諦豎對四土，同居土有四，即苦
集滅道。方便聖居土有三，即集滅道是也。實報無礙土有二，即滅與道。常寂光土
唯一，即滅諦是。
　　若以四諦橫對四土，則同居土是生滅四諦。方便聖居土，是無生四諦。實報無
礙土，是無量四諦。常寂光土，是無作四諦。
　　此固天台宗之意，卻亦深合如來教旨。我們若通達四諦無二之旨，則會四土圓
融之義也。
　　法界原無四土，四土悉由心現。所謂心淨則見土淨，心穢則見土穢，淨穢由心
，非關餘物。欲得土淨，先淨自心，此即淨土法門之宗要也。
　　是故四土各有淨穢，五濁輕重，則成同居之淨穢。體空析空有其巧拙，則成方
便有餘之淨穢。次第而修，及與利根頓入，則成實報無礙之淨穢。分證實相，與究
竟實相，則有寂光之淨穢。所以四土空寂，圓歸一心，一心隨緣，現有四土。
　　穢土，淨土，悉由心造，悉由心現，悉是一心。娑婆世界眾生心惡，故三毒猖
狂，不淨充滿，成其為穢。西方極樂，眾生心淨，念佛念法念僧，故現寶池行樹，
p-117
天雨妙華，成其為淨土也。我人若得往生西方，雖然自無福分，仗彌陀功德，亦得
一切現成。阿彌陀佛！大慈悲父！
　　　　　三
　　極樂世界凡聖同居淨土。此同居土無有阿修羅鬼畜獄等四趣，只有凡夫人天。
因為生彼土者，未必悉是得道之人。經云五逆十惡之人，臨終懺悔，持念阿彌陀佛
名號，亦得蒙佛接引往生彼國。因為極樂世界無四惡趣，故名同居淨土。因為娑婆
世界有四惡趣，故名同居穢土。
　　同居淨土之聖，有其權實二種。實聖者，行人界內通惑雖盡，而報身猶存者，
理應實生此土也。惑有通有別，界內見思，三乘聖人通須斷之，故曰通惑。塵沙無
明唯菩薩斷之，故曰別惑。此種聖人雖然通惑已盡，而三界果報猶存，故理應生同
居淨土。故聖者，為度眾生故，善權示現生來此土也。例如已生方便、實報、寂光
土中之菩薩，或者法身大士及妙覺佛，為利益有緣，示現而生同居土也。如是此土
凡聖同居，故曰凡聖同居土。
　　次說方便有餘土。此土所居，唯聖無凡，故又名方便聖居土。若依天台四教分
p-118
別，即藏教四果，辟支、通教已辦地、辟支地、菩薩地，別教中十住十行十迴向，
圓教中十信位之菩薩等九人之所居也。
　　何故名方便？如是等人，已證方便道。見思惑已盡，塵沙惑無明惑未斷，已捨
分段生死身，生於界外受法性身也。以其證方便道故名曰方便，以其塵沙無明未斷
，故曰有餘。故名方便有餘土。此所謂出三界外有淨土，聲聞辟支佛出生其中，受
法性身者是也。此中復有利鈍，指上為淨，名下曰穢。
　　所謂出三界外有淨土者，非是於三界外另有一清淨土也。是因為聲聞辟支佛心
淨，已斷見思，已了分段，於此三界中見有淨土也。須知三界如空華，唯是一心造
，何有內外之分？同時一真法界，無二無別，何有內外之分？故皆因心性隨緣，由
心變造，乃有三身四土耳。
　　次說實報無礙土，此土亦名實報莊嚴土，此土無有二乘，唯是法身菩薩所居。
如是法身大士，分破無明顯了法性，得真實之果報。觀入實相，發真無漏，證中道
義，故名實報。是等菩薩，色心無有障礙，故名無礙。
　　何謂色心？乃五陰也。色即五陰之色，心即五陰之受想行識。五陰無有障礙，
即證法身也。就中次第證者曰穢，頓入者曰淨。
p-119
　　最後說常寂光土，常即法身，寂即解脫，光即般若。此妙覺極智所照如如法界
也，而實報土之菩薩亦得分證。故有究竟分證上下淨穢之分也。
　　約正報則曰清淨法身，約依報則名常寂光土。而實無能無所，非身非土，即土
即身。其光無量，明不對暗，無生無滅故曰常。其光無量，明不對暗無來無去，湛
然不動故曰寂。其光無量，明不對暗，無有障礙，是故名光也。正如西方極樂世界
，無有眾苦，但受諸樂，樂不對苦，故名極樂。
　　生同居方便二土者，所見之佛，只是化而非實也。生實報土者，可見報身佛也
。如觀經所說，可見六十萬億那由他由旬之佛也。所謂白毫宛轉五須彌，紺目澄清
四大海者是也。
　　常寂光土可見法身佛。所謂法身者，非是報化以外另有法身，而是報化二身即
是法身也。經云若見諸相非相即見如來者，即見法身佛也。
　　　　　四
　　由是可知，四土唯心所現。淨土唯心，心外無土。唯心淨土，土外無心。滴水
原是滄海，毫末無非大千。一心隨緣成四土，四土性空歸一心也。
p-120
　　凡夫之人，煩惱具縛業報相續，本難以顯現淨土之相，仗彌陀功德願力，始得
生於凡聖同居淨土也。二乘無學及諸菩薩，證得方便道，心淨無有見思，理空不落
分段。故得方便有餘之果報。菩薩發菩提心，破一分無明，證一分中道，為度眾生
，行真實之法，乃現實報之土。若能心寂而照，心照而寂，以如如智照如如法界，
即感寂光土也。
　　寂光淨土，真常究竟，唯如來所居。雖然菩薩亦得分證，究屬隨分隨力方便次
第，非是實居寂光也。
　　寂光說土而非土，何以故？唯是一心也。心現心證，原非外物。如果心外有法
，即是魔說。故彌陀者，乃我心中之彌陀也。淨土者，我心中之淨土也。無一土不
是依我心而建立，無一佛不是由我性之顯現。
　　同理可知，我今此心，亦非自性而有，必假緣成。緣成無性，無性緣成。故心
念佛則佛現，心念六道則六道現。故佛與六道，悉是心想而生。若謂心有自性，自
性不應有取相之想。有取相之想，定知心無自性。
　　再者若心有自性，應現「自心」，不應現十法界之相。若心有自性，不應有惑
，不應造業，不應受苦。何以故？自性不動故。
p-121
　　故唯識云唯識無境。又云：若人執有內識，此人不解唯識。為何不許有外境，
又不許有內識？良以一切法一相無相故。一切法無分別分別，分別無分別故。一切
法平等故。一切法清淨故。一切法寂滅相故。一切法離戲論故。一切法畢竟空故。
一切法如法性故。一切法緣起故。
　　一切外道不識，於不可得中強作主張。故一切外道迷因緣為自性，聖弟子知自
性是因緣。所謂因緣者，無性也，故一切諸法以無性為性。
　　以無性故，所以心念佛心即是佛，心念善惡心即是善惡。乃至心淨則土淨，心
穢則土穢。於是一心能現四土，四土還歸一心。四土無決定相，一心亦無決定相，
四土即一心，一心即四土。見四土即是見自心相，而心土本來無相，無相者不可見
，故曰心不見心。
　　是故一心具有十法界，十法界互攝互入，重重無礙，心佛眾生三無差別，無差
別而差別，雖現差別而實無差別。諸佛心內眾生塵塵極樂，眾生心中諸佛念念彌陀
。雖假緣起，而非新成。
　　　　　五
p-122
　　一真法界性，不變能隨緣，三身及四土，悉由心變造。何謂一真法界性？一真
法界性者，我此真心是。故曰若人欲了知，三世一切佛，應觀法界性，一切唯心造
。甚麼是我真心？阿彌陀佛即我真心也。我之真心，即無量光壽。何以知之？以我
真心橫遍豎窮故。橫遍豈非無量光？豎窮豈非無量壽？故欲見阿彌陀，直須識自心
，若人心外求，盡是大癡人。
　　極樂世界之四土，以凡聖同居土為最可貴。此土圓融，攝盡方便實報寂光。其
餘三土，不出同居之外。若人於同居外另求餘土，此人不解一真法界之意也。故西
方極樂，四土圓融，雖然四土圓融不二不別，而實獨讚凡聖同居土也。是故極樂淨
土，五乘普入，利鈍全收。
　　固然西方極樂，四土圓融，而眾生根機不同，故身土受用，亦各有別。彼國之
所以四土圓融者，實彌陀願力所致也。眾生仗彌陀之悲願，雖生同居，甚至下品生
者，亦得與諸上善人俱會一處。
　　所謂善人者，諸大菩薩也。上善人者，等覺菩薩也。等覺菩薩，即居常寂光土
也。
　　西方極樂世界，同居土攝其餘三土。縱是凡夫生彼，亦可與等覺菩薩俱會一處
p-123
。故多一生補處者，補處菩薩，即等覺位也。此皆阿彌陀佛功德之力，非眾生自力
可能致之者也。
　　吾人須知，往生西方極樂世界，非是成佛，而是作極樂國的眾生也，故准帶業
往生。其所以帶業往生者，乃仗佛力也，非靠自力往生也。生娑婆之眾生則苦，生
西方之眾生則樂。其所以樂者，是仗彌陀之慈悲願力。故吾人求生極樂，猶世之避
秦然。若人以為往生極樂即是成佛者，誤矣。所以古德云：西方極樂世界，猶鬧市
中一伽藍耳。
　　　　　六
　　既明唯心之旨，便應不廢事修。彌陀是已成之佛，我是未成之佛。我今一念迴
心念彌陀便是始覺，往生極樂親見彌陀便是本覺。始本既合，則無覺無不覺，唯是
一心也。此心周遍圓融，無能無所無內無外，不可分別。
　　有人執佛非心，有人執心非佛，如是之輩，總是不明一心之旨。須知既曰心外
無佛，焉得佛外有心？故極樂彌陀非是外物，即我真心也。
　　莫道彌陀是我真心，即十方三世一切諸佛，無不是我真心也。眾生迷此真心，
p-124
落入分段生死。二乘背此真心，取證有餘涅槃。菩薩於此真心未能了了，未能究竟
得見，尚須分證以求。此真心者，唯佛與佛方能究極也。故我今一心念彌陀，即是
念我真心也。若人向阿彌陀佛以外另求心，猶如煮沙不能成飯，磨磚焉得成鏡也。
　　所以佛者心佛，心者佛心，見佛即是見心，觀心即是觀佛。不縱不橫，不并不
別。故曰心佛眾生三無差別。佛佛相傳，祖祖相授。過去現在諸佛由之而成佛，未
來諸佛，亦必由此而證覺。所謂心佛者，智境也，佛心者，境智也。智不孤起，由
境而發。境不獨立，由智受名。
　　心者覺之名也，覺者心之實也。念即是覺，覺即是佛。執心而非佛者，是執心
之名，而非覺之實也。無實之名，則所執之心，非妄即魔。
　　奉勸淨業同修，於此切須真信切願持名求生。應知執佛廢心，徒勞舌根。執心
廢佛，便成魔業。應須至誠懇切，以我佛心，念我心佛。一旦工夫純熟，心佛相應
，焉有不往生的道理？　　　　　　　　　　　　　　　　　　　　　　　　　　 p-125
</檔>
