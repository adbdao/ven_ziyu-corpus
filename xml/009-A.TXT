<檔>
<篇>諸法無行經淺解</篇>
<節>諸法無行經淺解</節>
諸法無行經淺解（卷上）
　　　　　　　　　　　　　　　　　　姚秦龜茲三藏鳩摩羅什譯
　　　　　　　　　　　　　　　　　　釋　　智　　　　諭　　　　解
　　　<節>解經題</節>
　　<經>【諸法無行經】</經>
　　「行」者，生滅義，取相義，分別義，有起有作義。所謂無行，是言一切法無
生，一切法無相，一切法無分別，一切法無起無作，一切法空。
　　所謂空者，非是空法，而是空其「見」。若空其見，則不見有不見空，不見性
不見相，不見人不見我，不見善不見不善，不見是不見非，不見毀不見譽，不見生
死不見涅槃，不見煩惱不見菩提，乃至不見佛不見生。如此一切不見，即見第一義
。故佛說離於諸見，是名真空觀也。此謂之覺，所謂覺後空空無大千也。
　　凡夫不然，修空觀者，起心觀境。將空境作自心所，以能觀之見，觀所觀之境
。所以凡夫之人，觀空觀有，皆是我見，皆是取相。所以觀有固然不空，觀空依然
是有見。
p-1
　　以有見故，於是見有見無，見性見相，見人見我，見善見惡，見是見非，見毀
見譽，見生死見涅槃，見煩惱見菩提，乃至見佛見生。以如是分別故，乃生憎見愛
見，貪見瞋見，順見違見。於是起種種行，造種種業。於畢竟無中，生一切有見。
於三界六道，取二十五有。此謂之迷，迷時分明有六道也。
　　佛知一切眾生，皆以有見落入生死，故說此諸法無行經以度眾生。
　　若論七種立題，此屬以法立題。法與非法，等皆本無，故名諸法本無。
　　「經」者，梵文修多羅，譯曰契經。契者，上契佛理，下契生機。契理契機，
功在度化。令眾生度迷證覺也。
　　<經>【姚秦龜茲三藏鳩摩羅什譯】</經>
　　晉末五胡亂華，姚萇弒前秦國主苻堅，自立為王，史稱後秦。姚萇者羌族，赤
亭人。本經鳩摩羅什大師，於姚秦時代譯出。
　　龜茲國名，漢時西域小國之一。在今新疆地方，故址在新疆庫車與沙雅二縣之
間。
　　其實羅什大師祖籍天竺，至父親一代，始遷龜茲。
　　父鳩摩炎，世居天竺，名重當時。因避相位，遁世出家。度蔥嶺，至龜茲國。
p-2
龜茲王以妹妻之。
　　懷羅什時，其母神悟超解，倍於平時，羅漢達摩瞿沙曰，此女必懷智子。
　　生二子後，母樂出家。其夫未允，乃絕食以明志。至六日夜，一息奄奄，其夫
大懼，乃遂其志。羅什年七歲，亦隨母出家。
　　其母樂禪，得證初果。後至天竺，進登三果。羅什從師受經，日誦千偈，約三
萬二千言。
　　後其母攜羅什至罽賓（即今克什米爾）。羅什先務小學，後習大乘。聞說諸法
空無相義，慨然歎曰，我昔學小乘，如人不識金，以石為妙也。乃廣求大乘義要
，受誦中、百、十二門論等。
　　羅什於寺內讀放光經，魔來為障。障蔽其文，令不得見。羅什知為魔所蔽，於
是誓心愈固。魔不得便，隱避而去，文字乃顯。
　　苻堅久聞羅什名，乃於建元十八年九月，遣驍騎將軍呂光，率兵七萬，伐龜茲
求羅什。
　　呂光破龜茲得羅什。輕其年少，強以龜茲王女妻之。苦逼之下，羅什乃失戒行
。
　　呂光還軍，行至涼州，聞苻堅已為姚萇所害。於是竊稱號於關外。
p-3
　　後秦姚興及位，於弘始三年五月，西伐呂隆，迎羅什入關。羅什大師乃於秦弘
始三年十二月二十日，至於長安。姚興待以國師之禮，優寵備至。并請羅什入西明
閣及逍遙園，從事譯經。諸法無行經，即於彼時譯出。
</檔>