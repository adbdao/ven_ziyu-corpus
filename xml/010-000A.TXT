<檔>
<篇>佛七講話第一集</篇>
<節>佛七講話　第一集</節>
　　　佛七講話增訂再版序
　　本苑平時講經，每年冬天打佛七。打佛七免不了要講開示，今年共打四次佛七
，便有四次佛七開示。弟子們將之錄製成文。參加佛七人員，紛紛要求出版。自覺
所說，一派陳腔濫調，不欲付梓。
　　恰巧去年出版之佛七講話，銷售已罄。於是大家借機再度敦促，乃將原佛七講
話增訂再版。
　　其實淨土念佛法門，橫說豎說，不外持念彌陀名號，求願往生。無量壽經說：
「設我得佛，十方眾生，至心信樂，欲生我國，乃至十念，若不生者，不取正覺。
」又曰：「設我得佛，十方眾生，聞我名號，繫念我國，植眾德本，至心迴向，欲
生我國，不果遂者，不取正覺。」經云清淨心植眾德本。清淨心者，即持念佛名，
一心不亂也。
　　十六觀經謂：「……稱無量壽佛名，如是至心令聲不絕，具足十念，稱南無阿
彌陀佛，稱佛名故，於念念中，除八十億劫生死之罪。命終之時，見金蓮華，猶如
日輪，住其人前。如一念頃，即得往生極樂世界。」
　　阿彌陀經亦說，善男子善女人，持念阿彌陀佛名號，若一日二日三日，乃至七
日，一心不亂。此人終時，阿彌陀佛與諸聖眾，現前迎接。
　　般舟三昧經亦說，菩薩修習念佛三昧，得見阿彌陀佛。請問修何法門，來生此
國？阿彌陀佛答言：「欲生我國，持念我名。」
　　佛語悲心，經有明證。我輩眾生，能不信受佛語，依教奉行！
　　故念佛法門，總不出持念佛名，求願往生。得旨者貴在力行，不貴言說。然以
文從義，萬流一源。以義從文，語有多出。事有權巧，理原無二。故謹以此書，奉
諸有緣。願與念佛人，同生極樂國！
　　　　　　　　　　　　　　　　　　　　　　　　　　釋智諭於西蓮淨苑
</檔>
