<檔>
<篇>勝曼經</篇>
<節>勝鬘師子吼一乘大方便方廣經講記</節>
　　　　　　　　　　　　　　　　　　　　　　宋中印度三藏求那跋陀羅譯　　　　　　　　　　　　　　　　　　　　　　　　　　　　　釋智諭講述
　　　　<節>講經題</節>
　　<經>【勝鬘】</經>
　　勝鬘夫人，是波斯匿王與末利夫人所生之女，嫁阿踰闍國。今承佛威神宣說此
經，故經題首標勝鬘二字。
　　印度習俗貫華為鬘，以嚴其首。此是鬘中勝者，故曰勝鬘。
　　波斯匿王生女，國民及百官歡喜慶賀。奉上寶華珍飾之鬘，故名女為勝鬘。所
以勝鬘直接的意義，即慶賀之意。如果引申含義，有狀人美德之意。
　　<經>【師子吼】</經>
　　師子吼者，歎其說法也。如師子為百獸之王，振聲一吼，百獸懾服。讚歎勝鬘
說法，猶師子吼也。
　　思益經云：「師子吼者為何謂耶？答言，若行者說法無所貪著，是名師子吼。
若行者貪著所見而有所說，是野干鳴，不名師子吼，起諸邪見故……。憍尸迦！有
所說法，乃至如來尚不貪著，何況餘法？是名師子吼。又憍尸迦！如說修行，名師
子吼。決定說法，名師子吼。說法無畏，名師子吼。
　　又憍尸迦！若行者為不生不滅不出故說法，名師子吼。若為無垢無淨無合無散
故說法，名師子吼。又憍尸迦！師子吼名決定說一切法無我無眾生。師子吼名決定
說諸法空。師子吼名守護法故而有所說。師子吼名作是願言，我當作佛，滅一切眾
生苦惱。師子吼名於清淨所須物中，少欲知足。師子吼名常能不捨阿蘭若住處。師
子吼名行施唱導。師子吼名不捨持戒。師子吼名等心怨親。師子吼名常行精進，不
捨本願。師子吼名能除煩惱。師子吼名以智慧善知所行。」
　　故有法師略引思益經云，所謂師子吼，有三種義。一、如說修行。二、無畏說
。三、決定說。如說修行者，言行一致，無虛說也。無畏說者，勝鬘於佛及眾會前
，縱任辯才，闡揚妙法，無所畏懼。如淨名云，演法無畏如師子吼。再者無畏者，
不畏於他，能令他畏也。決定說者，所弘之法，是真語，是實語，是如語，是不異
語，是不誑語。
　　<經>【一乘】</經>
　　法華經云，唯有一佛乘，無二亦無三。無二亦無三者，不是說無有一切法也。
而是說一法時，一切法皆是一法也。法本不二，即此不二，即是一切法。法本不二
者，即畢竟空。一切法者，即法界緣起。約法界緣起說，則是無量。約畢竟空說，
即是一乘。
　　故一乘即是畢竟空義，即是一實諦義。如本經所說正法、無邊聖諦、一滅諦、
第一義、不思議空、如來藏、法身、真實、一諦、一依、自性清淨等，皆是分別說
一乘義。
　　<經>【大方便】</經>
　　菩薩說法，於一說無量，於無量說一。於畢竟空，說無量法界緣起，於法界緣
起說畢竟空。於無相說一切相，於一切相說無相。於無分別說差別法，於差別法說
無分別。如此種種，皆大方便也。
　　無三乘人，說三乘人。無三乘法，說三乘法，皆是佛之大方便。故一乘為體，
方便為用。一乘為實，說三乘為方便。在佛一乘為實智，方便為權智。此方便中極
，故曰大方便。
　　若廣說有五種方便，一、進趣方便。如見道前七種方便。見道者，是初果須陀
洹。七方便又名七賢位，即三賢四加是。三賢者，是五停心，別相念，總相念。四
加行是煖位、頂位、忍位、世第一位。
　　二、善巧方便。如十波羅蜜等。三、善權方便。如無三乘人說三乘人等。四、
施造方便。凡所造作，善巧施為，故名方便。五、顯一乘，離相巧成。
　　顯一乘，離相巧成者，即於一說無量，於無量說一等是。
　　<經>【方廣】</經>
　　方廣者，是大乘經之通名。如十二部經中，唯方廣為大乘義。十二部經者，一
、修多羅，二、重頌，三、諷頌，四、因緣，五、本事，六、本生，七、未曾有，
八、譬喻，九、論議，十、自說，十一、毘佛略。梵語毘佛略。華語曰方廣。理正
曰方，文富曰廣。謂大乘經，其義廣大，猶如虛空也。十二、授記。故於十二部經
中，方廣為大乘也。
　　理正者，真解無偏也。文富者，事無不賅也。故真解無偏曰方，事無不包曰廣
。
　　若依法藏大師釋大方廣，大以包含為義，方以軌範為功，廣則體極用周。
　　所謂軌範為功者，即理正也。體極用周者，即事無不賅也。如果我們簡單說一
句，方廣者，大乘也，事理周圓也。
　　<經>【經】</經>
　　梵語修多羅，譯為契經。天竺僧人，名縫衣之綖為修多羅。綖有貫穿攝持之用
，故契經有契理契機之功。
　　<經>【宋中印度三藏求那跋陀羅譯】</經>
　　此「宋」是指南朝劉裕所建之宋。中印度三藏求那跋陀羅。求那跋陀羅，是中
印度人。三藏者，經、律、論也。通達經律論的法師，名三藏法師。
　　求那跋陀羅，譯曰功德賢。通達大乘，世讚為摩訶衍。本婆羅門種，因閱阿毘
曇雜心，驚悟佛法深奧。乃捨家遠遁，出家受具。此經為其所譯，略如前言中所說
。
</檔>
