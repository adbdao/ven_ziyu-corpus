<檔>
<篇>勝曼經</篇>
<節>勝鬘師子吼一乘大方便方廣經講記</節>
　　　　<節>攝受章第四</節>
　　攝受章者，即攝受正法章。自此章以下，即是勝鬘說法。
　　正法是實相理。於實相理心領曰攝，行證曰受。
　　十受章是勝鬘受於大戒，三願章是勝鬘發宏誓願。今明一切大願皆入攝受正法
一願。
　　<經>【爾時勝鬘白佛言。我今當復承佛威神說調伏大願真實無異。】</經>
　　爾時勝鬘白佛言，我今承佛威神，再說一說調伏大願是真實無異的。
　　菩薩說法，必先請佛聽許，或承佛威神而說。若不請佛聽許，便逕自而說，則
有慢佛之過。若不承佛威神而說，則所說法即是我見，與佛所說有異。故勝鬘說，
我今當復承佛威神而說。是知前之如來真實功德，十受三願等，皆是承佛威神而說
。故曰現在當復承佛威神而說。
　　調伏大願，調伏者言十受也。十受屬戒，故曰調伏。大願者，即是三大願。意
思是說，我今再演說十受三大願，與佛所說真實無異。
　　於是佛聽許，勝鬘演說。
　　<經>【佛告勝鬘。恣聽汝說。勝鬘白佛。菩薩所有恒沙諸願。一切皆入一大願
　　　中。所謂攝受正法。攝受正法真為大願。佛讚勝鬘。善哉善哉。智慧方
　　　便甚深微妙。汝已長夜殖諸善本。來世眾生久種善根者。乃能解汝所說
　　　。汝之所說攝受正法。皆是過去未來現在諸佛已說今說當說。我今得無
　　　上菩提。亦常說此攝受正法。如是我說攝受正法所有功德不得邊際。如
　　　來智慧辯才亦無邊際。何以故。是攝受正法有大功德有大利益。】</經>
　　佛聽許勝鬘所請，曰：任你演說。
　　勝鬘白佛，菩薩所有恒沙諸願，一切皆入一大願中，所謂攝受正法。
　　十受中第十受，三願中第三願，皆是攝受正法。今再明菩薩恒沙諸願，皆入攝
受一乘佛法之正法。
　　恒沙是譬喻其多。印度有四大河，其中以恒河最大，河邊之沙最多。又此河靠
近佛所住處，弟子日日眼見，故佛多舉恒河沙為喻。
　　菩薩恒河沙諸願，皆入於攝受正法一願中。因為攝受正法，即是攝受一乘。一
乘者，即一切乘皆入一乘也。故一切諸願皆入一大願，所謂攝受正法。
　　攝受正法，真為大願。既然菩薩恒沙諸願皆入攝受正法，故攝受正法真為大願
。
　　佛讚勝鬘，善哉善哉！智慧方便，甚深微妙。
　　勝鬘欲稱揚一乘法，弘佛教旨，故蒙佛讚歎。於無量說空曰智慧，於空說無量
曰方便。故智慧有二種，一者實智，二者方便智，方便智又名權智。佛以權智說一
切法，雖說一切法而不離無性，無性者即第一義。故佛說世諦，為令菩薩悟入第一
義，入第一義者，為令菩薩悟入涅槃。
　　今佛讚勝鬘智慧方便甚深微妙者，是極口稱讚也。於無量說空，其義甚深。於
空說無量，其法微妙。故讚曰甚深微妙。
　　汝已長夜殖諸善本下，是佛讚勝鬘久修善根故，方能如此攝受正法。長夜是言
生死，菩薩無量劫於生死中，救拔一切，故曰長夜。菩薩發心與二乘不同，二乘人
自己得度，便急取涅槃。菩薩自己得度以後，更入生死度一切眾生。故曰長夜殖諸
善本。
　　善本者亦曰善根，有三善根，即不貪不瞋不癡。經云清淨心殖眾德本。故殖諸
善本者，久修清淨心也。
　　來世眾生，久修清淨心，不貪不瞋不癡者，方能解汝所說。以修因同故，方能
解汝所說。
　　汝之所說攝受正法，是三世諸佛已說今說當說。不但是諸佛所說，我亦常說攝
受正法。
　　此有二意，一者明佛佛道同，唯有一佛乘，即攝受正法。二者用以證明勝鬘所
說，真實不虛，令眾生深信。
　　最後讚攝受正法功德無量。如此攝受正法功德不得邊際，若非如來智慧辯才無
有邊際，焉能為說？換句話說，佛以無邊智，方能說此無邊功德也。
　　何以故？攝受正法，有大功德，一切功德中最。有大利益，一切利益中最。
　　<經>【勝鬘白佛。我當承佛神力更復演說攝受正法廣大之義。佛言。便說。勝
　　　鬘白佛。攝受正法廣大義者。則是無量。得一切佛法攝八萬四千法門。
　　　譬如劫初成時普興大雲雨眾色雨及種種寶。如是攝受正法雨無量福報及
　　　無量善根之雨。】</經>
　　勝鬘白佛，我當承佛神力，更復演說攝受正法，廣大之義。
　　正法廣大之義，甚深微妙，唯佛能說。勝鬘今欲演說，故首言承佛神力。若非
佛力加被，菩薩不敢演說也。
　　佛言便說。勝鬘請說，世尊垂允，方敢演說。於是勝鬘演說曰，攝受正法廣大
義者，則是無量。
　　一般解無量者，均作「多」解。即解釋為多到無量。其實若有所多，仍是有量
數，非是無量義也。
　　所謂無量者，乃無有量也。故若言無量，唯虛空無量。稍落有法，皆是有量。
即此「無量」亦不可著。若著「無量」，即落無量數。
　　故虛空者，不可得義，不可取義，廣大義。故知此云廣大者，即是空義。所謂
攝受正法廣大義則是無量者，即是空即無量也，一即一切也。若知空即無量，便知
無量即空。若知一即一切，便知一切即一。如是則法法皆如，圓融無礙。故知空即
無量，一即一切者法界緣起也。無量即空，一切即一者，畢竟空寂也。
　　所以廣大義即無量義者，則是緣起性空，性空緣起也。緣起性空，性空緣起便
是正法。
　　得一切佛法，攝八萬四千法門。
　　此言正法廣大義者，攝盡一切佛法，攝盡八萬四千法門。一切諸法，一切諸乘
，皆由正法出生。
　　八萬四千若泛言之，即形容為數甚多。若依賢劫經云，諸佛功德，凡有三百五
十種門。一一功德，各修六度以之為因，則有二千一百諸度。以此諸度，對治四大
六衰，則有二萬一千諸度。如此諸度，各各對治眾生四種心患──貪、瞋、癡、等
分。便有八萬四千法門。
　　是知攝受正法，有如是廣大功德，廣大利益也。
　　以下舉譬喻說明，先舉大雲喻。劫末時火災起，自地獄燒至初禪天。初禪以下
，盡被破壞。然後水災起，淹至二禪，二禪遂壞。然後風災起，吹至三禪，三禪以
下盡壞。
　　劫初成時，自四禪興大雲雨，潤成三禪。逐次成二禪，初禪，欲界。故大雲雨
能生萬物。雲雨之大，莫過於劫初，故曰劫初成時，普興大雲，雨眾色雨，及種種
寶。
　　眾色雨者，言大小急緩，諸般諸色之雨。種種寶者，言萬物滋生也。
　　如是攝受正法，雨無量福報，及無量善根之雨。
　　此是以法合以上的譬喻。攝受正法，能出生一切善法，遠離一切惡法，故曰雨
無量福報，及無量善根之雨。猶劫初大雲雨，能雨種種寶也。
　　福報者，指善道人天言。攝受正法，能令善道增盛。及無量善根之雨。善根者
是三乘善根乃至於無上菩提。即攝受正法能致三乘果，乃至無上佛果。
　　這是第一個譬喻，先舉大雲之喻。下面第二個譬喻，舉大水為喻。先興大雲雨
，由大雲雨乃至有大水。
　　<經>【世尊。又如劫初成時有大水聚。出生三千大千界藏及四百億種種類洲。
　　　如是攝受正法。出生大乘無量界藏。一切菩薩神通之力。一切世間安隱
　　　快樂。一切世間如意自在。及出世間安樂。劫成乃至天人本所未得皆於
　　　中出。】</經>
　　劫初大水，出生三千大千界藏。一個須彌山為一個小世界。一千個小世界，為
一小千世界。一千個小千世界，為一中千世界。一千個中千世界，為一大千世界。
合而言之，為三千大千世界。三千大千世界中，孕育萬物，故謂之三千大千界藏。
　　及四百億種種類洲。算來三千大千世界，有百億須彌山。每須彌山各有東南西
北四部洲。故曰四百億種種類洲。先舉譬喻然後說法。
　　如是攝受正法下，是以法合譬。攝受正法亦如劫初大水，能出生大乘無量界藏
。一切諸乘皆一乘，是名大乘。大乘者，具足一切功德。
　　一切菩薩神通之力。攝受正法，能出生一切菩薩神通力用。菩薩神通力用者，
成就一切度生功德也。非唯神通變化稱為神通也。有人將出生大乘無量界藏，菩薩
神通之力，一切世間安隱快樂，一切世間如意自在，及出世間安樂劫成等，均判位
在地上。若如此分別，則失「攝受正法廣大義者，則是無量。」之旨也。
　　今依文直解，經中文義應為，攝受正法，能出生一切諸乘，及無量界藏；攝受
正法，能出生一切菩薩化現十方，普度眾生之神通力用；攝受正法，能出生一切九
道世間，無上菩提究竟涅槃之安隱快樂；攝受正法，能出生一切世間不被業繫之如
意自在，及出世間安樂劫成。
　　出世間安樂，即三乘涅槃。劫成者，是借譬為言。世間安樂，唯劫成為大。故
曰出世間安樂劫成。
　　乃至天人本所未得，皆於中出。乃至天人本所未得之功德，皆從攝受正法中出
生。
　　<經>【又如大地持四重擔。何等為四。一者大海。二者諸山。三者草木。四者
　　　眾生。如是攝受正法善男子善女人。建立大地堪能荷負四種重任。喻彼
　　　大地。何等為四。謂離善知識無聞非法眾生。以人天善根而成熟之。求
　　　聲聞者授聲聞乘。求緣覺者授緣覺乘。求大乘者授以大乘。是名攝受正
　　　法善男子善女人建立大地堪能荷負四種重任。】</經>
　　又如大地持四重擔。於大雲雨出生大水，於大水出生大地，故次舉大地喻。大
地持四重擔，一者大海，二者諸山，三者草木，四者眾生。舉喻以後，以法合之。
　　如是攝受正法善男子善女人，建立大地堪能建立四種重任，喻彼大地。
　　攝受正法善男子善女人，建立大地者，是以喻立言也。所謂四種重任者，是負
荷人天善根，聲聞緣覺菩薩三乘善根。
　　離善知識無聞非法眾生者，不親近善知識，或不受善知識教者，謂遠離善知識
。
　　何謂善知識？無我者為善知識，有我者為惡知識。因為若無我則不生貪瞋癡，
無貪瞋癡便不造十惡業，故為善知識。於理可知，有我者則為惡知識。
　　不能聽受相信正法，謂之無聞。既不聽受正法，當然不能如理思惟，不能如法
修行。故曰非法眾生。彼凡夫眾生，既不能親近善知識，當然不能聽受正法。既不
聽受正法，當然其所行非法了。像這輩眾生，攝受正法善男子善女人，以人天善根
而成熟之。
　　求聲聞者，授聲聞乘。對於樂求聲聞乘者，授聲聞乘。聲聞人以四諦法得度，
授聲聞乘即是令其知苦斷集修道證滅。
　　求緣覺者，授緣覺乘。聲聞以言教證道，緣覺以思惟理證道，有佛無佛，道理
常在。故於有佛之世，聞佛說十二因緣而證道者，名緣覺人。於無佛世，觀風起樹
動而悟其理者，號曰獨覺。授緣覺乘者，授十二因緣法也。
　　求大乘者，授以大乘。
　　大乘者約因言謂菩薩乘，約果言謂佛乘。大乘以行為貴，修六度萬行也。
　　這便是攝受正法善男子善女人，譬如建立大地，負荷四種重任。
　　<經>【世尊。如是攝受正法善男子善女人。建立大地堪能荷負四種重任。普為
　　　眾生作不請之友。大悲安慰哀愍眾生。為世法母。】</經>
　　勝鬘復稱世尊言，攝受正法善男子善女人，建立大地，堪能荷負這四種重任。
為眾生作不請之友。
　　不請之友者，菩薩救度眾生，應機赴時，不待請而興慈悲也。如慈母看護嬰兒
，隨時護持，不待請也。
　　大悲安慰哀愍眾生，為世法母。菩薩以大悲心，安慰哀愍眾生。母者能生義，
攝受正法能出生人天善根，乃至聲聞緣覺大乘善根，故曰為世法母。
　　<經>【又如大地有四種寶藏。何等為四。一者無價。二者上價。三者中價。四
　　　者下價。是名大地四種寶藏。如是攝受正法善男子善女人。建立大地得
　　　眾生四種最上大寶。何等為四。攝受正法善男子善女人。無聞非法眾生
　　　以人天功德善根而授與之。求聲聞者授聲聞乘。求緣覺者授緣覺乘。求
　　　大乘者授以大乘。如是得大寶眾生。皆由攝受正法善男子善女人得此奇
　　　特希有功德。世尊。大寶藏者。即是攝受正法。】</經>
　　又如大地有四種寶藏。仍以大地為喻，不過這次以大地為大寶藏為喻。譬如大
地能出生四種寶藏。所謂一者無價之寶，二者上價之寶，三者中價之寶，四者下價
之寶。
　　攝受正法亦復如是。如是攝受正法善男子善女人，建立大地，得眾生四種最上
大寶。所謂無聞非法眾生，以人天功德善根而授與之。眾生既得人天功德善根，即
可得人天福報。
　　求聲聞者，授聲聞乘。求緣覺者，授緣覺乘。求大乘者，授以大乘。令彼各得
應得之果報。
　　如是得大寶眾生，皆從攝受正法善男女處，得此希有功德。
　　最後勝鬘向佛稱嘆曰，大寶藏者，即是攝受正法。
　　<經>【世尊。攝受正法。攝受正法者。無異正法。無異攝受正法。正法即是攝
　　　受正法。】</經>
　　第一句應為，世尊！攝受正法，攝受正法者無異。攝受正法，是言所攝受之理
也境也。攝受正法者，是言能攝受之心也智也。無異者，是言能所不二也。能攝之
智，即所攝之境。所攝之境，即能攝之智。故曰所攝受之正法，與能攝受正法者無
異。此即道出一乘之精義也。於一真法界中，無有正法與攝受者之分別。
　　攝受者與所攝受之正法，互為因緣而有。因緣所有，其性皆空，故曰無異。
　　正法（所攝之境）無異攝受正法（無異於能攝受正法之智），所攝之正法，即
是能攝受正法之智。
　　<經>【世尊。無異波羅蜜。無異攝受正法。攝受正法即是波羅蜜何以故。攝受
　　　正法善男子善女人。應以施成熟者。以施成熟。乃至捨身支節。將護彼
　　　意而成熟之。彼所成熟眾生建立正法。是名檀波羅蜜。】</經>
　　世尊！無異波羅蜜，無異攝受正法，攝受正法即是波羅蜜。
　　此仍是說明一乘義，以六度萬行，釋成攝受正法廣大義也。
　　前明攝受正法與攝受正法者無異，是說明智理不二。今言波羅蜜是菩薩行，菩
薩六度萬行與正法不二，方成其廣大義也。
　　波羅蜜譯為到彼岸，或譯為事究竟。波羅蜜唯佛究竟圓滿，雖十地菩薩尚有未
圓。如果菩薩究竟圓滿波羅蜜，便不應名菩薩，應稱之為佛了。所以言波羅蜜者，
尚未究竟到彼岸，不過是菩薩因地之行也。
　　此波羅蜜究竟便是成佛。佛度一切眾生，不為令其成就聲聞緣覺菩薩果。唯欲
令一切眾生，成就無上佛果。無上佛乘，攝盡一切諸乘。故法華云，唯有一佛乘，
無二亦無三。故此是一乘義，亦是廣大義。即經文所說，無異波羅蜜，無異攝受正
法，攝受正法即是波羅蜜的意思。
　　何以故下，自釋其理由。茲分別以六度解釋之。
　　攝受正法善男子善女人，對於一切眾生，應以布施成熟者，即以布施成熟之。
　　若諸眾生得度機緣，應以施成熟者，即以施成熟之。菩薩為施眾生，內外財俱
捨。乃至捨身命支節，亦在所不惜。順乎眾生之機緣而將護之，皆令其滿願，不令
其失望也。故曰將護彼意，而成熟其菩提果也。
　　彼所成熟眾生，建立正法，是名檀波羅蜜。
　　彼所成熟眾生，亦能建立正法，展轉廣行六度，延續佛之正法，續佛慧命，令
正法久住。如是方能成就攝受正法廣大之義。
　　檀譯為布施，檀波羅蜜，即布施波羅蜜。
　　<經>【應以戒成熟者。以守護六根淨身口意業乃至正四威儀。將護彼意而成熟
　　　之。彼所成熟眾生建立正法。是名尸波羅蜜。】</經>
　　第二講戒波羅蜜。應以戒成熟者，若眾生機緣，應以淨戒度脫者，菩薩則以持
戒度脫之。
　　守護六根，六根者眼耳鼻舌身意。守護六根是持戒之始，持戒者，首須守護六
根。
　　淨身口意業。守護六根，旨在淨身口意業。乃至正四威儀，四威儀者，行住坐
臥等細行也。淨身口意業是其大旨，正四威儀是其細行。
　　將護彼意者，菩薩自持淨戒，將護眾生悉持淨戒。而成熟之，成熟其菩提果。
彼所成熟眾生，亦能建立正法，展轉化生，是名尸波羅蜜。尸波羅蜜者，即戒波羅
蜜也。
　　<經>【應以忍成熟者。若彼眾生罵詈毀辱誹謗恐怖。以無恚心饒益心第一忍力
　　　乃至顏色無變。將護彼意而成熟之。彼所成熟眾生建立正法。是名羼提
　　　波羅蜜。】</經>
　　第三講忍辱。有的眾生應以忍成熟者，即以忍辱成熟之。攝受正法善男子善女
人，對於眾生應行忍辱而度之者，便行忍辱而度之也。
　　當面斥責曰罵，背後詆毀曰詈。攝受正法善男子善女人，對於眾生之罵詈毀辱
誹謗恐怖，皆能安忍。並且以無瞋恚心而將護彼意。無瞋恚心，即慈悲心也。
　　甚且以饒益心，而成熟之，救拔之。無瞋恚心，已屬甚難。甚至反而饒益之救
拔之，實難能可貴。
　　第一忍力。經云持戒苦行，不及忍辱。故曰忍辱第一道。忍有二種，一者生忍
，二者法忍。菩薩修眾生忍，可得無量福。菩薩修法忍，可得無量慧。福慧兩足，
皆從忍辱中，來故曰第一忍力。
　　乃至顏色無變。攝受正法善男子善女人，對於眾生之罵詈毀辱誹謗恐怖，不但
忍之於心，甚至亦不形之於色。如此將護彼意而成熟之。
　　彼所成熟眾生，亦建立正法，展轉化他。是名羼提波羅蜜。羼提波羅蜜，即忍
辱波羅蜜。
　　<經>【應以精進成熟者。於彼眾生不起懈心生大欲心第一精進。及至若四威儀
　　　。將護彼意而成熟之。彼所成熟眾生建立正法。是名毘梨耶波羅蜜。】</經>
　　第四講精進波羅蜜。應以精進成熟者，於彼眾生不起懈心。
　　攝受正法善男子善女人，精進於度一切眾生。雖難忍而能忍，雖難行而能行，
不捨一切眾生。直至彼眾生成就菩提，菩薩不起懈心。
　　生大欲心。欲心即是精進心。大欲心者，欲度眾生成就無上菩提也。因為度眾
生成就無上菩提，方為攝受正法。
　　第一精進者，是心精進。因為經云，身精進心不精進，不為真精進。心精進者
，方為真精進。故第一精進者，乃言心精進。
　　乃至四威儀。四威儀者，行住坐臥，此是言身精進。
　　攝受正法善男子善女人，度化眾生生大欲心，由心精進，乃至身精進。將護彼
意，而成熟之。彼所成熟眾生，建立正法，是名毗梨耶波羅蜜。毗梨耶波羅蜜者，
即精進波羅蜜。
　　<經>【應以禪成熟者。於彼眾生以不亂心不外向心第一正念乃至久時所作久時
　　　所說終不忘失。將護彼意而成熟之。彼所成熟眾生建立正法。是名禪波
　　　羅蜜。】</經>
　　第五講禪定波羅蜜。應以禪成熟者，攝受正法善男子善女人，即以禪成熟之。
　　以不亂心不外向心第一正念。不亂心者，善心一處住不動也。不外向心者，是
不為外境所轉。菩薩定心，常不被外境所轉，名不外向心。
　　第一正念者，即是無念。無念即佛，有念即眾生。無念是為第一正念。
　　乃至久時所作，久時所說，終不忘失。
　　久時所作，乃菩薩度眾生之行。久時所說，乃菩薩度眾生之願。菩薩以禪定力
，不失度生之初心。故縱經久時，不失度生之行願也。
　　如是將護彼意，而成熟之。彼所成熟眾生，建立正法。是名禪波羅蜜。
　　<經>【應以智慧成熟者。彼諸眾生問一切義以無畏心而為演說一切論一切工巧
　　　究竟明處乃至種種工巧諸事。將護彼意而成熟之。彼所成熟眾生建立正
　　　法。是名般若波羅蜜。是故世尊。無異波羅蜜。無異攝受正法。攝受正
　　　法即是波羅蜜。】</經>
　　第六講般若波羅蜜。彼諸眾生問一切義，以無畏心而為演說……
　　攝受正法善男子善女人，有所演說，悉真實、決定、無異，故其心無畏。
　　一切論，一切工巧究竟明處，乃至種種工巧諸事。
　　印度有五明，即內明論，因明論，聲明論，醫方論，工巧論。如是五明，菩薩
皆應通達。
　　將護彼意而成熟之，彼所成熟眾生建立正法。是名般若波羅蜜。
　　最後勝鬘說，是故世尊！無異波羅蜜，無異攝受正法，攝受正法即是波羅蜜。
最後語氣，還應前文，令全篇文旨一貫。
　　<經>【世尊。我今承佛威神更說大義。佛言。便說。勝鬘白佛。攝受正法。攝
　　　受正法者。無異攝受正法。無異攝受正法者。攝受正法善男子善女人。
　　　即是攝受正法。何以故。若攝受正法善男子善女人。為攝受正法捨三種
　　　分。何等為三。謂身命財。善男子善女人捨身者。生死後際等離老病死
　　　。得不壞常住無有變易不可思議功德如來法身。捨命者。生死後際等畢
　　　竟離死。得無邊常住不可思議功德。通達一切甚深佛法。捨財者。生死
　　　後際等得不共一切眾生無盡無減畢竟常住不可思議具足功德。得一切眾
　　　生殊勝供養。世尊。如是捨三分善男子善女人。攝受正法。常為一切諸
　　　佛所記一切眾生之所瞻仰。】</經>
　　世尊！我今承佛威神，更說大義。勝鬘再度欲說攝受正法大義，世尊垂允，聽
其演說。
　　於是勝鬘白佛，攝受正法（法也），攝受正法者（人也）。無異攝受正法，此
言與法無異。無異攝受正法者，此言與人無異。換句話說，能攝受的人，與所攝受
的正法，是不二不別的。故結論說，攝受正法的善男子善女人，即是所攝受的正法
。這樣方是一佛乘之義。約第一義言，唯是一乘，無二無別。約世諦言，方有能所
等方便。如是方成其廣大之義。
　　約大方便言，能攝受之人，不礙所攝受之法。所攝受之法，不礙能攝受之人。
以其無礙，故不二不別。法不異人，人不異法。雖云不異，而能所歷然。雖然能所
歷然，而不二不異。
　　何以故下，解釋其理由。若攝受正法善男子善女人，為攝受正法，捨三種分。
　　捨三種分者，是捨身命財。世間之身命財，是無常的，變壞的，有差異的。善
男子善女人攝受正法，捨無常身則得法身。捨無常命，則得無邊常住不可思議功德
。捨無常財，則得無盡無減，畢竟常住，不可思議，具足功德。
　　如此三種，即是不二不別，即是一乘義，即是廣大義，即是正法義。所以說善
男子善女人，為攝受正法，捨三種分。
　　何等謂三？謂身命財。謂攝受正法者，捨無常身，無常命，無常財。然而於一
乘中，實無無常身命財可捨。所謂捨者，不過捨迷證覺而已。捨迷證覺者，只是放
棄邪執邪見。
　　捨身者，生死後際等，離老病死，得不壞、常住、無有變異、不可思議功德如
來法身。
　　生死後際平等，是三世平等義。過去現在未來，三世平等，無二無別，故曰生
死後際等。以三世平等無有變壞，盡於未來一相常住，故離老病死。老病二者，唯
在分段生死。死之一法，通於分段變易二種生死。
　　得不壞，法身常住如虛空，故曰不壞常住。法身如虛空，無有分別，絕諸生滅
，故曰無有變異。
　　不可思議。法身如虛空，無相不可得，無二無分別，故曰不可思議。良以不空
者可思議，空則不可思議；有相者可思議，無相則不可思議；可得法為可思議，不
可得法不可思議；二法為可思議，無二則不可思議；可分別法為可思議，無分別法
不可思議。
　　其實不壞、常住、無有變易、不可思議等，不過一法之異說而已。因為說不壞
，而不壞便是常住、無有變易、不可思議。
　　說常住，而常住便是不壞、無有變易、不可思議。同樣地說無有變易，而無有
變易便是不壞、常住、不可思議。說不可思議，而不可思議便是不壞、常住、無有
變易。所以此四者，一法異說而已。
　　總之在表明如來法身，等同虛空也。這便是攝受正法，亦即是攝受正法者。故
攝受正法之善男子善女人，即是所攝受之正法。二者無別無異。
　　捨命者，生死後際等……此言慧命常住等同虛空，盡未來際。此亦是無分別義
，無變易義。
　　畢竟無死。言虛空畢竟無滅也。虛空常住湛然，湛然常住。既無有生，亦無有
滅。眾生謂之生滅者，生是眾生「見」生，滅是眾生「見」滅。而法實無有生，亦
無有滅。如果眾生放棄彼之邪見，則既不見生，亦不見滅。一真法界，即時現前。
　　得無邊常住不可思議功德，通達一切甚深佛法。慧命是無分別無變易，無邊常
住不可思議功德。如是功德，便是通達一切甚深佛法。故法身即是慧命，慧命即是
法身。法身慧命即是正法。
　　捨財者，言攝受正法善男子善女人，捨世間無常財也。世間之財，為五家所有
，不可常保。因為世間之財，皆悉可壞，皆須磨滅。
　　生死後際等，如前所釋。得不共一切眾生，無盡無減，畢竟常住，不可思議具
足功德。
　　攝受正法善男子善女人，所得之財，即不可思議具足功德。如是功德無有分別
，不共一切眾生，無盡無減，畢竟常住。此即正法財也，得正法財者，無得無失，
不可思議。言其有，卻是無一法可得。言其無，卻是無量無邊橫遍豎窮。故無盡無
減，畢竟常住不可思議。
　　得一切眾生殊勝供養。勝鬘寶窟謂，財有二種，一自報財，二他供財。但是我
們以為於正法財中，不應有如是分別。以正法財無盡無減畢竟常住不可思議具足功
德故。所以既得其不可思議具足功德，則應受人天供養。
　　得如此無上正法財者，不僅應受人天供養，真應受菩薩以下九道供養。易言之
，此即佛之應供德也。
　　故攝受正法善男子善女人，若捨身命財三種分，即能具足佛之法身、般若、應
供德也。換句話說，便具足佛之法身、般若、解脫三德。即名為如來、應供、正遍
知。
　　最後勝鬘復稱世尊言，如是捨三種分善男子善女人，攝受正法，即蒙一切諸佛
授記，亦為一切眾生之所瞻仰。一切眾生者，指九道眾生而言。
　　<經>【世尊。又善男子善女人攝受正法者。法欲滅時。比丘比丘尼優婆塞優婆
　　　夷。朋黨諍訟破壞離散。以不諂曲不欺誑不幻偽。愛樂正法。攝受正法
　　　。入法朋中。入法朋者。必為諸佛之所授記。世尊。我見攝受正法如是
　　　大力。佛為實眼實智。為法根本。為通達法。為正法依。亦悉知見。】</經>
　　世尊！又善男子善女人攝受正法者，於法欲滅時。即末法時期，佛法沒滅。四
眾弟子，朋黨諍訟。出家二眾，是比丘比丘尼。在家二眾，是優婆塞優婆夷。比丘
有三義，乞士、怖魔、破惡。尼是女義，即出家女眾。優婆塞譯為善宿男，有懷善
自居之意。亦譯為近住男，即近佛而住之意。夷者女也，即善宿女，或近住女。
　　朋黨諍訟。末法時期，四眾弟子不能和合一味，分朋分黨，互起諍訟。即末法
時期，鬥諍堅固的現相。
　　破壞離散。四眾和合的現象被破壞，彼此互相離散。先說法欲滅時，破壞的現
象，下面便說善男子善女人，起而護持正法。
　　攝受正法善男子善女人，以不諂曲──以巧言媚人曰諂，心不正直曰曲。不欺
誑即不欺騙，不幻偽即不作假不虛偽。此是言離諸過惡。愛樂正法，攝受正法，是
言奉行眾善。
　　入法朋者，入正法善友之中也。以入正法善友之中，故蒙諸佛為之授記。因為
既入正法朋中，必當成就阿耨多羅三藐三菩提也。
　　世尊！我見攝受正法如是大力，佛為實眼實智……
　　勝鬘請佛證明言，我如是見，佛當亦如是見，請為我證明。實眼者，如實見也
。實智者，如實知也。如實知見者，佛之知見也。佛知者，具足一切智、道種智、
一切種智。佛見者，圓具肉、天、慧、法、佛五眼也。
　　為法根本。一切法由佛而宣，故佛為法根本。佛通達一切法，故名正遍知。能
為眾生宣說正法，是為正法依。我見攝受正法如是大力，佛亦悉知悉見也。
　　<經>【爾時世尊。於勝鬘所說攝受正法大精進力。起隨喜心。如是勝鬘。如汝
　　　所說。攝受正法大精進力。如大力士少觸身分生大苦痛。如是勝鬘。少
　　　攝受正法令魔苦惱。我不見餘一善法令魔憂苦如少攝受正法。】</經>
　　爾時世尊，於勝鬘所說攝受正法大精進力，起隨喜心。
　　攝受正法善男子善女人，起於六度萬行，且其精進力，直至無上菩提。故曰大
精進力。佛於勝鬘之大精進力，起於隨順歡喜之心。於是出言讚歎。
　　如是勝鬘！此是印可之詞。以下以譬喻說明，攝受正法，有其大精進力。
　　如汝所說，攝受正法大精進力，如大力士。大力士其力勇猛，稍觸及人身的一
部分，便能令人生大苦痛。
　　攝受正法，亦復如是，能令魔生大苦痛。佛言我不見其他的善法，能如攝受正
法一樣，能令魔生大苦痛也。甚至不如少攝受正法，令魔憂苦也。
　　<經>【又如牛王形色無比勝一切牛。如是大乘少攝受正法。勝於一切二乘善根
　　　。以廣大故。】</經>
　　下面舉牛王為喻。牛王者即法華經所說的大白牛。法華經舉牛鹿羊表三乘，如
此三乘，均不如一佛乘。故慈父喻先以牛鹿羊三車，誘使幼子脫離火宅。及至出離
火宅以外，唯有一大白牛車。故牛王者，喻一佛乘也。形色無比，勝一切牛，讚其
殊勝也。
　　如是少攝受正法，便勝於一切二乘善根，以廣大故。此是以法合譬。
　　<經>【又如須彌山王端嚴殊特勝於眾山。如是大乘捨身命財以攝取心攝受正法
　　　。勝不捨身命財初住大乘一切善根。何況二乘。以廣大故。】</經>
　　今舉山為譬喻。須彌山最高，為山中之王。其高度出海八萬四千由旬，每一由
旬四十里。山為四寶所成，東方為金所成，西方為白銀所成，南方為琉璃所成，北
方為頗梨所成。其外有七重山，第一重山名雙持山，第二持軸山，第三檐木山，第
四善見山，第五馬耳山，第六障礙山，第七持地山。如是七山，皆金所成。且於須
彌山遞次高度減半。例如雙持山高四萬二千由旬，持軸山高二萬一千由旬……等。
　　所以須彌山王，端嚴殊特，勝於眾山。以下便以法合譬。
　　如是大乘捨身命財，以攝取心攝受正法……
　　大乘人捨身命財，攝受正法。勝於不捨身命財，初住大乘，一切善根。初住大
乘，不捨身命財者，是地前三賢位菩薩。勝於如是等人一切善根，善根者，是言其
因地也。何況二乘，何況二乘善根。二乘自顧自度，不度眾生，不肯捨己為人。以
廣大故，唯以捨無常之身命財，證取法身、般若、解脫德，方成其廣大義也。
　　<經>【是故勝鬘。當以攝受正法。開示眾生教化眾生建立眾生。如是勝鬘。攝
　　　受正法。如是大利如是大福。如是大果。勝鬘。我於阿僧祇阿僧祇劫說
　　　攝受正法功德義利不得邊際。是故攝受正法。有無量無邊功德。】</經>
　　是故勝鬘以下，是勸修起行。當以攝受正法，開示眾生。開者令眾生開佛知見
，示者，示眾生皆有法身法性。
　　教化眾生，以正法調伏教化眾生。建立眾生，於眾生建立大乘。
　　如是勝鬘！攝受正法，有如上所說之大利、大福、大果。所以汝應以攝受正法
，開示眾生，教化眾生，建立眾生。
　　最後佛讚攝受正法，有無量無邊功德。縱然我於阿僧祇阿僧祇劫，說其功德義
利，不能得其邊際。
</檔>
