<檔>
<篇>勝曼經</篇>
<節>勝鬘師子吼一乘大方便方廣經講記</節>
　　　　<節>一乘章第五</節>
　　今章說一乘法，一乘法即是正法，亦是本經宗旨。勝鬘經全篇義旨，不出明乎
一乘。
　　一乘者，一佛乘也。諸佛出現於世，旨在度一切眾生皆成佛，不度眾生生人天
、聲聞、緣覺、乃至菩薩。唯度一切眾生，皆究竟佛道。故曰佛為一大事因緣出現
於世。如法華經云，唯有一佛乘，無二亦無三。
　　說一乘有兩種義，一者說一乘，一切乘皆攝歸一乘。二者一乘能生一切乘，此
是同教一乘義，亦即法華經所明之一乘義，亦是本經所明一乘義。
　　此與畢竟空中建立一切法，一切法皆歸畢竟空，是同樣的道理。所以一乘章，
即是說畢竟空義，諸法圓融義。
　　<經>【佛告勝鬘。汝今更說一切諸佛所說攝受正法。勝鬘白佛。善哉世尊。唯
　　　然受教。即白佛言。世尊。攝受正法者是摩訶衍。何以故。摩訶衍者。
　　　出生一切聲聞緣覺世間出世間善法。世尊。如阿耨大池出八大河。】</經>
　　佛告勝鬘，汝今更說一切諸佛所說攝受正法。諸佛所說攝受正法，是諸佛境界
。佛若不命，勝鬘不敢說。故佛命勝鬘宣說。是知佛境界者，即一乘也。
　　勝鬘白佛下，既承受佛命，於是宣說一乘法。
　　世尊！攝受正法者，是摩訶衍。
　　摩訶譯為大，衍譯為乘，摩訶衍者譯為大乘。大乘即是一乘，此即標明一乘義
。
　　何故大乘即是一乘？因為大者無外，一者無二，名異而義一。故大乘即是一乘
。
　　何以故？摩訶衍者，出生一切聲聞緣覺。世間出世間善法。
　　攝受正法猶如大地，能出生人天功德善根，能出生聲聞緣覺菩薩諸乘。而摩訶
衍出生一切聲聞、緣覺、世間出世間善法，故攝受正法，即是摩訶衍。
　　如楞伽云：「攝受大乘者，則攝受諸佛菩薩緣覺聲聞。攝受諸佛菩薩緣覺聲聞
，則攝受一切眾生。攝受一切眾生，則攝受正法。攝受正法，則佛種不斷。佛種不
斷，則能了知得殊勝入處。得殊勝入處，菩薩常得化生，建立大乘。」故攝受正法
，即是摩訶衍。
　　世尊！如阿耨大池，出八大河。
　　這是舉譬喻說。阿耨大池，譯為清涼，又譯為無熱惱。因為阿耨大龍居此池中
，無熱惱故。
　　阿耨大池出八大河。大般涅槃經，出此八大河名字。一、恒河。二、閻摩羅河
。三、薩羅河。四、阿梨羅跋提河。五、摩訶河。六、辛頭河。七、博義河。八、
悉陀河。
　　<經>【如是摩訶衍。出生一切聲聞緣覺世間出世間善法。】</經>
　　如是摩訶衍，出生一切聲聞緣覺。世間出世間善法。此是以法合譬。
　　<經>【世尊。又如一切種子皆依於地而得生長。如是一切聲聞緣覺世間出世間
　　　善法。依於大乘而得增長。】</經>
　　勝鬘又舉譬喻說，又如一切種子，皆依於地而得生長。此仍是喻明大乘能出生
一切乘的意思。
　　如是大乘亦如大地一樣，能出生一切聲聞緣覺、世間出世間善法。這是說明一
乘具有能生一切善法義。
　　<經>【是故世尊。住於大乘攝受大乘。即是住於二乘攝受二乘一切世間出世間
　　　善法。】</經>
　　因為大乘能生一切諸乘，一切諸乘皆攝歸大乘。所以住於大乘攝受大乘，即是
住於二乘攝受二乘。乃至攝受一切世間出世間善法。
　　<經>【如世尊說六處。何等為六謂正法住。正法滅。波羅提木叉。比尼。出家
　　　。受具足。為大乘故說此六處。何以故。正法住者。為大乘故說。大乘
　　　住者。即正法住。正法滅者。為大乘故說。大乘滅者。即正法滅。波羅
　　　提木叉。比尼。此二法者。義一名異。比尼者即大乘學。何以故。以依
　　　佛出家而受具足。是故說大乘威儀戒是比尼是出家是受具足。是故阿羅
　　　漢。無出家受具足。何以故。阿羅漢依如來出家受具足故。阿羅漢歸依
　　　於佛。阿羅漢有恐怖。何以故。阿羅漢於一切無行怖畏想住。如人執劍
　　　欲來害己。是故阿羅漢無究竟樂。何以故。世尊。依不求依如眾生無依
　　　彼彼恐怖。以恐怖故則求歸依。如阿羅漢有怖畏。以怖畏故。依於如來
　　　。】</經>
　　如世尊說六處下，是引事證明，攝二乘入於大乘，由大乘能生二乘。勝鬘引佛
說法之意，而出此六處之說。此六法是能修道行處，故名六處。
　　如此六處，皆是佛為小乘人說，今勝鬘引此六處，皆從大乘生。
　　今此經為一乘，一乘義者，一切乘皆攝歸一乘，一乘能生一切乘。佛出現於世
，為度一切眾生皆成佛，不為度一切眾生，成聲聞緣覺。故佛說此六處，是為大乘
而說。
　　何等為六？謂正法住正法滅，波羅提木叉毘尼，出家受具足。
　　佛道有法有律，法者修多羅，例如四阿含稱為法本。律者毘奈耶，就是戒律。
比丘依法依律修行，所以其行必如法如律如佛所教。
　　經法所化，通於內外道俗。而戒律唯化於內，不通外俗。如此說來，正法住即
是經法住世，正法滅即是經法不住世。
　　不過依勝鬘寶窟說，此六處但明一戒法。正法住滅，即是戒法住滅。其次波羅
提木叉與毘尼一對，是明戒法之得與離。出家受具，是明戒法之始終。
　　這亦很有道理，因為佛曾說過。佛說，未來世中，若戒律住世，我之正法即便
住世。
　　不過這樣看來，正法似乎還是指經法言。因為假使我們說戒律只能化內，而經
法通內外。內者是指僧寶言，若僧寶不斷，則三寶住世。三寶住世，方能弘宣經法
，通化道俗。
　　這樣說來，雖然三學以戒為本。然而通化內外，畢竟還得用經法。這是我個人
的拙見，謹供大家參考。
　　若依善見律，稱三藏為正法。「善見律云，正法有三，一者學正法久住，二者
信受正法久住，三者得道正法久住。學正法久住者，謂學三藏，一切久住，佛所說
法於三藏中。十二頭陀，威儀細行，禪定三昧，名信受正法久住。四沙門果，及涅
槃，是得道正法久住。」由此看來，所謂正法，實通說三藏也。
　　所以在正法住正法滅以後，接著便說波羅提木叉與毗尼。波羅提木叉與毗尼，
是化內的戒律。於戒律說過以後，便說受持戒律的出家受具──僧寶。如果僧寶住
世，則波羅提木叉毗尼便住世。波羅提木叉毗尼住世，則通化內外的正法便住世。
故有正法住滅，波羅提木叉毗尼，出家受具等六處次第。
　　波羅提木叉毗尼是一對。波羅提木叉譯為別解脫戒，例如比丘二百五十條戒，
別別解脫。若守一條，即有一戒之解脫。如果破一戒，其餘諸戒，仍為光潔。
　　與定共戒道共戒不同，定共戒道共戒名總解脫戒。若定退失，則定戒總失。若
道退失，則道戒總失。
　　毘尼譯為滅，能滅三塗罪。波羅提木叉，可令行人出三界，毘尼可令行人不墮
三塗。波羅提木叉，可於未來世得解脫報，毘尼於現在即滅身口七支惡。
　　出家受具足是一對。初剃染受沙彌戒，名為出家。登壇受具足戒，名為受具。
對具足戒言，沙彌十戒，僅是前方便戒。
　　為大乘故，說此六處。
　　佛說此六處，是為小乘人說，何故說為大乘故說此六處呢？因為佛出現於世，
為度一切眾生成佛，不為度一切眾生成聲聞緣覺故。如法華經云，唯有一佛乘，無
二亦無三。所以一切乘皆攝入大乘，大乘能生一切乘，故曰為大乘故說此六處。
　　何以故？正法住者為大乘故說。
　　佛之正法，是實相法、中道義、第一義、法身義。佛為顯此義故，始為小乘人
方便說此六處。所以說大乘住者，即正法住。大乘滅者即正法滅。
　　波羅提木叉毘尼，此二法義一名異。
　　波羅提木叉與毘尼，同是戒律，故其義是一。於同一戒律之中，約未來受解脫
果報，則受木叉名。約現前斷身口七支惡，則受毘尼名。故曰義一名異。
　　毘尼者即大乘學。易言之，戒律者即大乘學也。此是明六處皆攝歸大乘，即會
小入大。因為此六處，皆由大乘出也。
　　何以故？問何故毘尼即大乘學呢？因為聲聞人依佛出家受具足。戒律是所受之
法，出家受具是能受之人。能受戒法之人，皆依佛出家受具。佛即大乘果人，既然
依佛出家受具，當知毘尼即大乘學。
　　是故阿羅漢無別出家受具。
　　今舉阿羅漢名，即已概括諸聲聞人。阿羅漢無別出家受具，皆依佛出家受具也
。故接著便說，何以故？因為阿羅漢依如來出家受具足故也。
　　須知歸依雖云歸依佛，歸依法，歸依僧。然論其究竟義，則唯歸依於佛。因為
法由佛弘，而僧是學佛之人，故法僧二者，皆由佛出。故歸依有三，而唯佛是究竟
歸依之處。
　　阿羅漢歸依於佛，阿羅漢有恐怖。
　　阿羅漢了分段生死。然實無分段生死，何以故？因為三界如空華故。然聲聞人
不知畢竟空義，卻於虛妄生死而起恐怖。這是說阿羅漢未得究竟，不識畢竟空義，
於虛妄生死而起怖畏。所以歸依於佛而求解脫。
　　何以故？阿羅漢於一切無行怖畏想住，如人執劍欲來害己。
　　一切無行，即畢竟空義。以一切法如幻故，乃成畢竟空義。聲聞人以妄想住著
故，卻妄生怖畏想住。好像有人執劍，要來害己。這是形容阿羅漢，虛妄於生死而
起怖畏的情形。其實諸法一相無相，等同虛空，既無來害我者，亦無我被其所害。
這些恐怖，都是因為取相心住所致。
　　是故阿羅漢無究竟樂。
　　因為阿羅漢取相心住，所以妄生恐怖，而不得究竟之樂。究竟樂者，究竟涅槃
也。所以法華經化城喻品說，阿羅漢未得究竟涅槃，說彼得涅槃者，是佛方便說，
過三百由旬，作一化城，為止息處耳。
　　何以故？世尊！依不求依。如眾生無依，彼彼恐怖，以恐怖故，則求歸依。
　　不求依者，佛也。如世間人，無恐怖人，方不求依。佛二死俱盡，故無有恐怖
，永不求依。而阿羅漢有恐怖，歸依於佛。
　　如眾生有恐怖，故求歸依於佛。言眾生以有生死，故有恐怖，以有恐怖，故歸
依於佛。所以阿羅漢有怖畏，以有怖畏故，所以歸依於如來。這是說一切眾生，皆
歸依於佛，唯佛是不求依人。
　　<經>【世尊。阿羅漢辟支佛有怖畏。是故阿羅漢辟支佛。有餘生法不盡故。有
　　　生有餘梵行不成故。不純事不究竟故。當有所作。不度彼故。當有所斷
　　　。以不斷故。去涅槃界遠。】</經>
　　此一段文，是言阿羅漢辟支佛，以取證有餘涅槃故，所以四智不究竟，去究竟
涅槃界遠。四智者，即知苦智、斷集智、證滅智、修道智。
　　世尊！阿羅漢辟支佛有怖畏，是故阿羅漢辟支佛有餘，生法不盡，故有生。
　　怖畏者，生死也。阿羅漢辟支佛僅了分段生死，尚有變易生死在，故有餘，有
怖畏。以其變易生法不盡，故尚有生法在。以尚有生法在故，所以不得謂我生已盡
。
　　若依毘婆沙，我生已盡是斷集智。若依吉藏大師言，根據今經我生已盡是知苦
智。
　　有餘，梵行不成，故不純。
　　因為二乘人僅了分段生死，尚餘有變易生死在，故梵行未究竟，道業不純。
　　若依毘婆沙，梵行已立是修道智。今二乘人有餘，不究竟，故不得言有修道智
，故曰道業不純。
　　不過依吉藏大師言，根據今經，梵行已立應為證滅智。
　　事不究竟故，當有所作。
　　二乘人但了分段，未及變易，故曰事不究竟。事究竟者，應是所作已辦。今事
未究竟，故當有所作。
　　若依毘婆沙，所作已辦是證滅智。若依吉藏大師，根據經文，判為修道智。
　　不度彼故，當有所斷。以不斷故，去涅槃界遠。
　　不度彼者，是不度變易生死也。以變易生死未了，故當有生死因須斷也。
　　若依毘婆沙，此為知苦智。若依吉藏大師，據文而判為斷集智。
　　以不斷故，去究竟涅槃界遠。
　　<經>【何以故。唯有如來應正等覺得般涅槃。成就一切功德故。阿羅漢辟支佛
　　　。不成就一切功德。言得涅槃者。是佛方便。唯有如來得般涅槃。成就
　　　無量功德故。阿羅漢辟支佛。成就有量功德。言得涅槃者。是佛方便。
　　　唯有如來得般涅槃。成就不可思議功德故。阿羅漢辟支佛。成就思議功
　　　德。言得涅槃者。是佛方便，唯有如來得般涅槃。一切所應斷過皆悉斷
　　　滅。成就第一清淨。阿羅漢辟支佛有餘過。非第一清淨。言得涅槃者。
　　　是佛方便。唯有如來得般涅槃。為一切眾生之所瞻仰。出過阿羅漢辟支
　　　佛菩薩境界。】</經>
　　何以故是設問詞，問何故阿羅漢辟支佛去涅槃界遠？以下說出佛具四種功德，
得究竟涅槃。阿羅漢辟支佛，不具四種功德，不得涅槃。言二乘得涅槃者，是佛方
便。
　　依佛性論，於四種功德而判其位。一切功德在第八地，佛應等正覺，圓滿一切
功德，故得般涅槃。般者入也，般涅槃即入涅槃。
　　無量功德在第九地。阿羅漢辟支佛，僅成就有量功德，言其得涅槃者，是佛方
便。
　　不思議功德，在第十地。阿羅漢辟支佛，僅成就思議功德，所以不得涅槃。言
其得涅槃者，是佛方便。
　　第一清淨功德，唯在佛地。故曰唯有如來得般涅槃，一切所應斷過，皆悉斷滅
。所謂諸過永盡，眾善普會，成就第一清淨功德。
　　阿羅漢辟支佛尚有餘過未盡，所以非第一清淨功德。以如是故，不得般涅槃。
言其得涅槃者，是佛方便。
　　故知唯有如來得般涅槃，為一切九道眾生之所瞻仰。如來功德，出過阿羅漢辟
支佛菩薩境界。
　　<經>【是故阿羅漢辟支佛。去涅槃界遠。言阿羅漢辟支佛觀察解脫四智究竟得
　　　蘇息處者。亦是如來方便。有餘不了義說。】</經>
　　是故阿羅漢辟支佛，去涅槃界遠。
　　因為阿羅漢辟支佛四智不究竟，尚有餘過，功德未具足故，所以去涅槃界遠。
　　言阿羅漢辟支佛觀察解脫四智究竟得蘇息處者，亦是如來方便，有餘，不了義
說。
　　佛說阿羅漢辟支佛，觀察苦集滅道，解脫出三界，四智究竟，了分段生死，得
蘇息處者，亦是如來方便說。其實皆是有餘。如法華經云，於五百由旬險道中，僅
過三百由旬，得一止息處而已。故二乘人於修道路上所得，僅是有餘。佛所歎許，
亦是不了義說。
　　<經>【何以故。有二種死。何等為二。謂分段死。不思議變易死。分段死者。
　　　謂虛偽眾生。不思議變易死者。謂阿羅漢辟支佛大力菩薩意生身乃至究
　　　竟無上菩提。】</經>
　　何以故？有二種死。
　　二種死者，是二種生死也。今從略而說，故曰二種死。二種死就是分段生死，
和不思議變易生死。
　　分段生死，謂有色形之區別，壽命之長短。色形區別便是六道之改易，譬天身
轉人身，人身轉修羅身，修羅身轉鬼畜身等。舊五陰壞，轉新五陰。壽命長短者，
即六道生死也。於六道中，時限壽命長短不一。
　　變易生死者，雖然沒有色形區別，六道相現。但念念相傳，微細生滅，故曰變
易死。實在說來，於五陰中，色法是分段攝，受想行識是變易攝。吉藏大師依其程
度之深淺，分為凡聖同具，聖有凡無，大有小無之不同。
　　分段死謂虛偽眾生。
　　眾生者，五陰法也。故鳩摩羅什大師，譯五陰為五眾。凡夫眾生，執有五陰，
復於五陰中執有我人，於是落入分段生死。不知五陰皆空，於中無法無人。故曰分
段死者，謂虛偽眾生。
　　不思議變易死者，謂阿羅漢、辟支佛、大力菩薩、意生身，乃至究竟無上菩提
。
　　變易生死微細難知，故曰不思議。例如吾人，念念之間，歲月消磨，本來皆是
生死變易，可是人多不識，故曰不思議。
　　阿羅漢辟支佛此二人，雖出三界證無漏，然未破無明證法性。故雖了分段死，
依然在變易死中。今經文針對此二種人言，意在解釋阿羅漢辟支佛，去涅槃界遠的
道理。至於大力菩薩意生身，是深一步解釋不思議變易生死。
　　菩薩為上求佛道下化眾生，曠劫中不厭生死。於己本願不退不屈，故曰大力。
是輩人猶未破無明見法性，然猶不退不屈，非有大精進力，不克如是也。各註疏家
，判大力菩薩的地位，其說不同。我們若按大力不退不屈而言，應在初住以上。若
按未破無明見法性而言，應在初地以前。初地以上，破無明見法性，當蒙佛授記，
亦當自知作佛矣。若如此說來，大力菩薩應是三賢位的菩薩。吉藏大師判，大力菩
薩有二種，一直進大力，二迴小入大大力。
　　意生身是初地以上的菩薩。初地菩薩初破無明，初見法性，然未得究竟法身。
尚未能親證不生不滅，不來不去的究竟法身。但已少分脫離業報身，可以不被業繫
墮入苦道。所以下面已離業報身，上面未得究竟法身。於是中間立意生身名。意生
身菩薩，隨意願受生，無礙自在。所以意生身有三義，即遍到，速疾，無礙。主要
的原因，是不被業繫，分證法身故。
　　據經云有三種意生身，一、三昧意生身。此是初地至五地菩薩，因為禪波羅蜜
增上故，所以名三昧意生身。二、覺法自性意生身。此是六地至八地菩薩，以慧行
成就，如實知諸法性相故。三、種類俱生無作行意生身。謂九地以上，無功用行，
任運轉起故。
　　不思議變易生死，自阿羅漢、辟支佛、大力菩薩等三地，及三種意生身菩薩，
皆有變易生死。乃至究竟無上菩提，是言直至佛地，破盡無明，方得分段變易二死
俱盡也。
　　<經>【二種死中。以分段死故。說阿羅漢辟支佛智我生已盡。得有餘果證故。
　　　說梵行已立。凡夫人天所不能辦。七種學人先所未作。虛偽煩惱斷故。
　　　說所作已辦。阿羅漢辟支佛所斷煩惱更不能受後有故。說不受後有。非
　　　盡一切煩惱。亦非盡一切受生故說不受後有。】</經>
　　這段文是說阿羅漢辟支佛，於二死中，僅了分段生死，僅得有餘果證，虛偽煩
惱斷故，不受三界有故，說彼得四智。其實二乘人未得四智，說其得四智者，是佛
方便說而已。
　　同時吉藏大師，根據這段經文，判定四智，與毘婆沙所說者不同。吉藏大師判
我生已盡，是知苦智。梵行已立，是證滅智。所作已辦，是修道智。不受後有，是
斷集智。
　　二種死中，以了分段死故，說二乘人智，我生已盡，其實二乘人尚有變易生死
未了，尚未得我生已盡智。說其得者，是佛方便而已。
　　得有餘果證，僅得有餘涅槃，說其梵行已立。其實二乘人，未證無餘涅槃，梵
行尚未圓滿。說彼梵行已立者，是佛方便。以經文「得有餘果證故」，所以吉藏大
師判梵行已立為證滅智。
　　凡夫人天所不能辦，七種學人先所未作，虛偽煩惱斷故，說所作已辦。
　　凡夫有內凡外凡，內凡是四加行人，外凡是小乘三賢位。所以總謂凡夫人天。
　　七種學人是三果四向，即是初果向初果，二果向二果，三果向三果。加上四果
向。這七種人，都在學地。如果證到四果阿羅漢，便稱無學位了。
　　虛偽煩惱，是指見思煩惱言。見思煩惱，不在六根，不在六塵，不在六識，乃
至不在十方。皆因眾生虛妄執著而起，故曰虛偽煩惱。
　　阿羅漢辟支佛，已斷見思煩惱。而此見思煩惱，是凡夫人天，七種學人所未能
斷。於是說阿羅漢辟支佛，所作已辦。其實阿羅漢辟支佛無明煩惱未破，不得謂所
作已辦。說所作已辦者，是佛方便。
　　吉藏大師約破見思是分段死「對治」，而阿羅漢辟支佛，未修變易「對治」。
故判所作已辦，是修道智。故吉藏大師說，斷愛煩惱名所作，斷見煩惱名已辦。約
其對治而論，故說是修道智。
　　阿羅漢辟支佛所斷煩惱，更不能受後有故，說不受後有。非盡一切煩惱，亦非
盡一切受生故，說不受後有。
　　約因上說，不受後有智，是斷一切煩惱集。約果上說，便是盡一切受生。受生
有二種，即分段生，和變易生。二種受生，總說是苦。毘婆沙從果上說，故曰不受
後有智是知苦智。吉藏大師據因而論，說不受後有智，是斷集智。
　　阿羅漢辟支佛，於五住煩惱中，僅斷見一處住地、欲愛住地、色愛住地、有愛
住地，未斷無明住地，故曰非盡一切煩惱。於二種死中，僅盡分段死，未盡變易死
，故曰非盡一切受生。
　　吉藏大師謂，非盡一切煩惱，是說阿羅漢辟支佛無有盡智。非盡一切受生，是
謂阿羅漢辟支佛無有無生智。盡智與無生智，是大般若經所說十智之二種。阿羅漢
辟支佛，不但沒有知苦智斷集智證滅智修道智，甚至也沒有盡智與無生智。
　　十智者，法智，類智，世俗智，他心智，知苦智，斷集智，證滅智，修道智，
盡智，無生智。
　　大般若經五十三云：「若智以無所得而為方便，知五蘊等差別相轉，是為法智
。
　　若智以無所得而為方便，知蘊界處及諸緣起，若總若別，是無常等，是為類智
。
　　若智以無所得而為方便，知一切法假設名字，是為世俗智。
　　若智以無所得而為方便，知他有情心心所法，及修行證滅，是為他心智。
　　若智以無所得而為方便，知苦應不生，是為苦智。
　　若智以無所得而為方便，知集應永斷，是為集智。
　　若智以無所得而為方便，知滅應作證，是為滅智。
　　若智以無所得而為方便，知道應修習，是為道智。
　　若智以無所得而為方便，知貪瞋癡盡，是為盡智。
　　若智以無所得而為方便，知有趣不復生，是為無生智。」
　　在這種情形下，說阿羅漢辟支佛不受後有。其實阿羅漢辟支佛，未得不受後有
智。說其得不受後有智者，是佛方便而已。
　　總說一句，阿羅漢辟支佛無有四智──知苦智、斷集智、證滅智。修道智。說
其有四智者，不過因為他們於二死中，了卻分段生死的緣故。
　　<經>【何以故有煩惱。是阿羅漢辟支佛所不能斷。煩惱有二種。何等為二。謂
　　　住地煩惱。及起煩惱住地有四種。何等為四。謂見一處住地。欲愛住地
　　　。色愛住地。有愛住地。此四種住地。生一切起煩惱。起者剎那心剎那
　　　相應。】</經>
　　何以故？此是設<問>問。</問>問何故阿羅漢辟支佛，非盡一切煩惱，非盡一切受生呢？
因為有煩惱是阿羅漢辟支佛所不能斷。所以彼等不盡一切煩惱，不盡一切受生。
　　煩惱有二種，何等為二？謂住地煩惱，及起煩惱。
　　煩惱依之而住，故謂之住。換句話說，是煩惱之所依也。煩惱由之而生，取其
能生義，名之曰地。
　　譬如稻子依水田而止住，稻子由水田而生長，所以我們說水田是稻子的住地。
住地煩惱亦復如是，煩惱依之而住，煩惱由之而生長，名為住地煩惱。
　　起是生起的意思。由住地煩惱復生起的煩惱，名起煩惱。
　　假如我們把失業當作住地煩惱，那麼沒有飯吃，沒有錢用，精神沒有寄託等，
便是由失業而生的起煩惱。
　　不過此地所說的住地煩惱，是最根本的。即所謂五種住地煩惱。然而經上說住
地有四種，那是先說四種粗的，用顯無明住地的微細。再一種原因，便是此四種住
地，是對境而起的虛妄心，由此虛妄心再生起虛妄煩惱。因為這種原因，所以先說
四種住地。
　　至於無明住地，是一念不覺而有，不是對境所生，不是對境而生者，極為微細
，故暫不說。
　　住地有四種，何等為四，謂見一處住地，欲愛住地，色愛住地，有愛住地。
　　見、愛均名煩惱，亦名為惑。見即見煩惱，亦名見惑。愛即思煩惱，亦名思惑
。
　　見煩惱是心迷於理，迷三界之理，總成一見惑。此迷理之煩惱，可以頓斷，故
名見一處住地。此見煩惱，於見道位，可以一時頓斷。
　　按一百六十九品無明言，見一處住地煩惱，即八十八品見惑無明。如果依十使
而言，貪瞋癡慢疑五鈍使，屬思煩惱。身見、邊見、邪見、見取見、戒取見五利使
，屬於見煩惱。其實五鈍使中之疑，亦是由見而起的煩惱。
　　三界之愛，是由於心迷於情心迷於事而起的煩惱。即是所謂思惑，這須漸漸地
斷。約一百六十九品無明而言，三界愛煩惱，即八十一品思惑無明。如果約十使而
言，貪瞋癡慢屬愛煩惱。這須修道位，方能漸漸斷。
　　欲愛住地，便是欲界思惑。色愛住地，便是色界思惑。有愛住地，便是無色界
思惑。
　　此四種住地，生一切起煩惱。
　　此見一處住地，欲愛住地，色愛住地，有愛住地等四住地。均能生起一切起煩
惱。以其能生起煩惱故，所以稱住地煩惱。
　　起者剎那心剎那相應。
　　吉藏大師謂剎那是念。其實剎那就是生滅，前一念滅，後一念生，便稱剎那剎
那生滅。所以剎那心剎那相應者，便是生滅心與生滅法相應。
　　一切法無生無滅，而生滅者皆是虛妄。所以剎那心剎那相應者，便是虛妄心與
虛妄境相應。換句話說，起煩惱者，便是虛妄上更起虛妄的意思。因為四住地煩惱
，是由無明住地，虛妄而起。今更從四住地生起煩惱，故此起煩惱者，便是虛妄上
的虛妄。此謂之剎那心剎那相應。
　　<經>【世尊。心不相應無始無明住地。世尊。此四住地力。一切上煩惱依種。
　　　比無明住地。算數譬喻所不能及。】</經>
　　世尊！心不相應，無始無明住地。
　　我們說過，四住地是由無明住地而起，故與虛妄境相應。然而無明者，即一念
不覺。其本身即是獨起之虛妄，非是因虛妄境而生者，故曰心不相應，無始無明住
地。虛妄無明，本來無生。只因一念不覺，誤執有生。以不生故，所以名無始。以
虛妄非實有故，所以名無始。以無明性不可得故，所以名無始。以不覺獨起故，所
以名無始。此無始無明，只是獨起不覺，非是因他而有者，故曰心不相應無始無明
住地。
　　此無始無明，為一切恒沙煩惱所依，故名為住。此無始無明，能生一切恒沙煩
惱，故名曰地。以上所說四住煩惱，即依於無明，由於無明而生。故曰心不相應無
始無明住地。
　　世尊！此四住地力，一切上煩惱依種。
　　吉藏大師謂上煩惱，此煩惱粗強。粗強者，有增上力故。煩惱由之而生名曰起
，既生起而後，復能增上，名之曰上。猶如種子初生曰起，進而莖枝花果逐漸成熟
，名之為上。故起煩惱者，煩惱生也。上煩惱者，煩惱長也。
　　此四住地之力，能使一切增上煩惱增長。一切增上煩惱依之而住，一切增上煩
惱由之而增長，故曰一切上煩惱依種。因為四住地是由無明住地而起，由四住地而
生的煩惱，約無明住地言，皆屬增上煩惱，故此處但言一切上煩惱依種。
　　比無明住地，算數譬喻所不能及。
　　固然四住地之力，為一切上煩惱作依作種。但比較無明住地，猶是算數譬喻所
不能及。這是用四住地力之劣，顯無明住地力之強。
　　阿僧祇為算數，恒河沙，或微塵等，是為譬喻。無明住地力，較四住地力之強
，雖算數譬喻所不能及也。何故如此？因為四住地，猶由無明住地所生故。
　　<經>【世尊。如是無明住地力。於有愛數四住地。無明住地其力最大。譬如惡
　　　魔波旬於他化自在天色力壽命眷屬眾具自在殊勝。如是無明住地力。於
　　　有愛數四住地。其力最勝。】</經>
　　世尊！如是無明住地力，於有愛數四住地，無明住地其力最大。
　　有愛數四住地者，即見一處住地，欲愛住地，色愛住地，有愛住地。今僅舉有
愛住地，以例其餘。
　　以有愛數四住地，比無明住地，無明住地其力最強。
　　譬如惡魔波旬，於他化自在天，色力壽命眷屬眾具自在殊勝。
　　魔波旬居於欲界第六天，第六天名他化自在天。波旬極惡，大智度論云，惡有
三種，一惡，二大惡，三惡中惡。一惡者，是有侵犯者，即加報以惡。二大惡者，
無事橫加惡於人。三惡中惡者，於有恩處，反加毀損。
　　魔波旬前世，於三寶中殖因，得生天之報。不思報恩，反欲加損，故名極惡波
旬。
　　魔波旬於他化自在天，色力、壽命、眷屬、眾具，均自在殊勝。色力壽命，是
正報殊勝。眷屬眾具，是依報殊勝。
　　像魔波旬於他化自在天，諸事殊勝一般，無明住地力，於四住地力，最為殊勝
。
　　<經>【恒沙等數上煩惱依。亦令四種煩惱久住。阿羅漢辟支佛智所不能斷。唯
　　　如來菩提智之所能斷。如是世尊。無明住地最為大力。】</經>
　　恒沙等上煩惱依，亦令四種煩惱久住。
　　恒沙是譬喻詞，譬喻煩惱之多。恒沙等無量煩惱，皆依無明而住。所謂四種煩
惱者，即四住煩惱。四住煩惱，亦是恒沙煩惱之數。故曰亦令四種煩惱久住。
　　阿羅漢辟支佛智，所不能斷，唯如來菩提智之所能斷。
　　阿羅漢辟支佛智，是偏空無漏智，是有餘不究竟智。阿羅漢辟支佛智，於四智
不究竟，故無有四智。
　　何謂如來菩提智？了達真空義，是名為菩提。所以如來菩提智，即第一義空智
、實相智、中道智。如來菩提智者，成就一切功德，成就無量功德，成就不可思議
功德，成就第一清淨。
　　如是世尊！無明住地，最為大力。
　　最後總讚無明住地最為大力。而無明住地，阿羅漢辟支佛所不能斷。
　　<經>【世尊。又如取緣有漏業因而生三有。如是無明住地緣無漏業因。生阿羅
　　　漢辟支佛大力菩薩三種意生身。此三地彼三種意生身生。及無漏業生。
　　　依無明住地。有緣非無緣。是故三種意生身及無漏業緣無明住地。】</經>
　　世尊！又如取緣有漏業因，而生三有。
　　以上解釋過阿羅漢辟支佛，非盡一切煩惱。以下講非盡一切受生。
　　取是愛力的增上，如十二因緣中愛生則取生，取生則有生。於是落入三有，而
受後有。此與上文「阿羅漢辟支佛所斷煩惱，更不能受後有故，說不受後有。非盡
一切煩惱，非盡一切受生故，說不受後有。」其經義正相吻合。故取緣有漏業因而
生三有者，應是取十二因緣生死之意。
　　三有者，即欲有色有無色有。換句話說即是三界。生於三界者，謂之有漏。出
三界者，謂之無漏。故曰取緣有漏業因，而生三有。此是言凡夫分段生死，阿羅漢
辟支佛已免。
　　如是無明住地緣無漏業因，生阿羅漢辟支佛大力菩薩三種意生身。
　　這段話是說阿羅漢辟支佛，未盡一切受生。阿羅漢辟支佛大力菩薩三種意生身
，雖不漏落於三界，然卻未盡無明，故曰無明住地緣無漏業因，生阿羅漢……此與
上文「不思議變易死者，謂阿羅漢辟支佛大力菩薩意生身，乃至究竟無上菩提。」
意義一貫。故此言阿羅漢辟支佛，雖盡分段死，尚未盡不思議變易生死。
　　此三地彼三種意生身生，及無漏業生，依無明住地，有緣非無緣。
　　此三地即是阿羅漢辟支佛大力菩薩三乘地。彼三種意生身生，諸註疏家所判略
有不同。我們認為，此三地當然是指阿羅漢辟支佛大力菩薩三乘地而言。「彼」三
種意生身生，今見此「彼」字，便知與「此」三地，有所差別。既然「彼」三種意
生身生，與「此」三地有所不同，則應依楞伽經所說而判。
　　依楞伽謂三種意生身是，一、三昧意生身，位在初地至五地。二、覺法自性意
生身，位在六地七地八地。三、種類俱生無行作意生身，位在九地以上。這三種意
生身生，皆以願力受生，非是業繫而受生者，故曰彼三種意生身生。
　　阿羅漢、辟支佛、大力菩薩、及三種意生身生，皆是不思議變易生死攝。變易
生死，直至無上菩提之佛地方盡。此與前文「不思議變易生死者，謂阿羅漢、辟支
佛、大力菩薩、意生身。乃至究竟無上菩提。」意義相合。
　　此三地，彼三種意生身生，皆未盡無明。直至佛地，無明方盡。縱十地菩薩，
尚有一分無明。如果十地菩薩無明盡，則應稱之為佛，不應稱為菩薩。今十地尚稱
菩薩，當知尚有無明不盡。故曰此三地，彼三種意生身生，及無漏業生，依無明住
地，有緣非無緣。意即緣於無明，非不緣無明也。
　　是故三種意生身及無漏業，緣無明住地。此是結論。
　　及無漏業者，即指阿羅漢辟支佛言。三界內眾生，是有漏善業及有漏惡業。二
乘人是無漏業，菩薩是亦有漏亦無漏業，佛是非有漏非無漏業。
　　<經>【世尊如是。有愛住地數四住地。不與無明住地業同。無明住地異離四住
　　　地。佛地所斷。佛菩提智所斷。何以故。阿羅漢辟支佛。斷四種住地。
　　　無漏不盡不得自在力。亦不作證。無漏不盡者。即是無明住地。】</經>
　　世尊！如是有愛住地數四住地，不與無明住地業同。
　　四住地業因，成分段生死。四住地業因若盡，分段生死即滅。分段生死雖滅，
而變易生死猶存。然變易生死，是由無明住地所致，非關四住地煩惱。是知四住地
僅為分段死作業因，而無明住地通為分段生死變易生死作業因。所以有愛數四住地
，不與無明住地業同。
　　所以無明住地異離四住地，阿羅漢辟支佛，僅了分段死，未了變易死，無明住
地業因猶存。而此無明住地，唯佛菩提智所斷也。
　　何以故？阿羅漢辟支佛斷四種住地，無漏不盡。
　　阿羅漢辟支佛，雖斷四住煩惱出三界證無漏，然彼於無明未盡，故曰無漏不盡
。
　　不得自在力，亦不作證。
　　以無漏不盡無明故，所以細惑未除，猶為障礙，未得解脫。以未得究竟解脫故
，所以不得自在力。以未得自在力故，所以於滅諦實未作證。言阿羅漢辟支佛作證
者，是佛方便而已。
　　無漏不盡者，即是無明住地。
　　說阿羅漢辟支佛無漏不盡者，即是言彼等未盡無明住地也。
　　<經>【世尊。阿羅漢辟支佛最後身菩薩。為無明住地之所覆障故。於彼彼法不
　　　知不覺。以不知見故。所應斷者不斷不究竟。以不斷故。名有餘過解脫
　　　。非離一切過解脫。名有餘清淨。非一切清淨。名成就有餘功德。非一
　　　切功德。以成就有餘解脫有餘清淨有餘功德故。知有餘苦。斷有餘集。
　　　證有餘滅。修有餘道。是名得少分涅槃。得少分涅槃者。名向涅槃界。】</經>
　　世尊！阿羅漢辟支佛最後身菩薩，為無明住地之所覆障故……
　　最後身菩薩，本來即是補處菩薩。不過有人以為就後文「有餘過解脫，有餘清
淨，成就有餘功德。」文意來看，似乎應包括最後離分段生死的菩薩，名最後身菩
薩。
　　不過我們考諸經文，似不應作如是解。因為經文明明說，無明住地，佛地所斷
，佛菩提智所斷。又說此三地，彼三種意生身生，及無漏業生，依無明住地。
　　所謂三種意生身，直至十地菩薩。既然十地皆依無明住地，當知最後身菩薩為
無明住地之所覆障者，應為補處菩薩。
　　於彼彼法不知不覺者，是說於無量佛法，尚有不知不覺也。
　　以不知見故，所應斷者，不斷不究竟。
　　無明應斷而未斷也。以無明未究竟斷故，於是斷德不圓。以斷德不圓故，名有
餘過解脫，非離一切過解脫。有餘過解脫者，僅得分段生死解脫。非離一切過解脫
者，非斷無明因，非離變易死也。
　　是故名有餘清淨，非一切清淨。名成就有餘功德，非一切功德。
　　有餘清淨，是言二乘未顯自性清淨，未證清淨妙法身也。一切清淨者，是言唯
佛得自性清淨，證得清淨妙法身。
　　有餘功德者，吉藏大師言，此明般若有餘，若通論之，般若亦是功德。二乘於
般若未圓，故名有餘功德。此是吉藏大師，以解脫、法身（清淨）、般若（功德）
，三德配之，故如此說。
　　一般來說，般若為功，五度為德，此是二乘所未圓者。或謂自度為功，度人為
德，亦是二乘所未圓者。故名成就有餘功德，非一切功德。
　　以成就有餘解脫，有餘清淨，有餘功德故，知有餘苦，斷有餘集，證有餘滅，
修有餘道。
　　先明其所因，後明其所得。因其解脫、清淨、功德皆有餘故，所以未得究竟四
智。僅知有餘苦，斷有餘集，證有餘滅，修有餘道。所謂有餘者，是僅了分段，未
了變易。五百由旬險道，僅過三百由旬。
　　是名得少分涅槃……
　　二乘人於大涅槃中，僅一止息處，故名向於大涅槃。
　　<經>【若知一切苦。斷一切集。證一切滅。修一切道。於無常壞世間。無常病
　　　世間。得常住涅槃。於無覆護世間無依世間。為護為依。】</經>
　　若知一切苦，斷一切集，證一切滅，修一切道。此是言佛。唯佛四智究竟，知
一切苦，斷一切集，證一切滅，修一切道。
　　無常壞世間，是分段死世間。分段世間，段段壞故名無常壞世間。無常病世間
，是變易死世間。變易世間，念念遷流苦，猶病之未痊，故曰病世間。二種世間皆
是無常，故曰無常壞無常病。又分段死，壞法身，變易死為法身作病，皆是無常法
，故曰無常壞無常病。
　　唯佛於無常壞世間，無常病世間，得不生不滅，不來不去之常住涅槃。故藥師
偈云，拔苦必期二死盡，而得常住涅槃也。
　　於無覆護世間，無依世間，為護為依。
　　上文言佛自利德，此言佛之利他德。無覆護世間，是言分段死世間。分段死世
間，唯佛可為作覆護。無依世間，是言變易死世間。變易死世間，唯佛為依。
　　唯佛於二種世間，得常住涅槃。唯佛於二種世間，為護為依。唯佛知一切苦，
斷一切集，斷德圓。唯佛證一切滅，修一切道，智德滿也。
　　<經>【何以故。法無優劣故得涅槃。智慧等故得涅槃。解脫等故得涅槃。清淨
　　　等故得涅槃。是故涅槃一味等味。謂解脫味。】</經>
　　這一段話，便是明一乘義。一乘義即平等義。以平等故，一切法無有優劣。法
平等故，所以一切法，無生無滅，無來無去，故得涅槃。
　　智慧等故得涅槃，解脫等故得涅槃，清淨等故得涅槃。吉藏大師準此文，謂是
佛之三德。謂法身德，解脫德，般若德。佛以三事等故得涅槃。所以吉藏大師，將
前文「成就有餘功德」配作般若德。
　　當知諸法平等，即是實相義，無分別義，不二義，無量義，畢竟空義，一乘義
，無生義，無滅義，涅槃義。故曰法無優劣故得涅槃，智慧等，解脫等，清淨等，
故得涅槃。
　　是故涅槃一味等味，謂解脫味。
　　法無優劣，平等一如，即是解脫味。
　　<經>【世尊。若無明住地。不斷不究竟者。不得一味等味謂明解脫味。何以故
　　　。無明住地不斷不究竟者。過恒沙等所應斷法。不斷不究竟。過恒沙等
　　　所應斷法不斷故。過恒沙等法應得不得應證不證。是故無明住地積聚生
　　　一切修道斷煩惱上煩惱。】</經>
　　世尊！若無明住地，不斷不究竟者，不得一味等味謂明解脫味。
　　此是明無明住地之過，若無明住地不斷不究竟，便不能圓滿斷德與智德。斷德
智德不圓滿，便不能究竟無上佛道。
　　不得一味平等味，義在表明不得一乘義。此一乘義，即是大解脫。無明若破謂
之明，明解脫者，即究竟大解脫。何謂究竟大解脫？無縛無解，性本清淨也。
　　何以故？無明住地不斷不究竟者……
　　此是說明，若無明住地不斷不究竟，便不能圓滿斷德與智德。斷德圓滿，則無
間隔無滯礙。智德圓滿，則證無上菩提。
　　過恒沙等所應斷法，不斷不究竟。
　　一切過非，是所應斷法。過非無量，故曰過恒沙法。過非不盡，便有餘過。餘
過未除，便障無上菩提究竟涅槃。無明住地，與無量恒沙煩惱為依。此無量恒沙煩
惱中，有一種是見思煩惱。此見思煩惱，即是四住地煩惱，能為界內一切上煩惱作
依作種。
　　過恒沙等法應得不得應證不證。
　　因為過恒沙等法，應斷不斷故，所以過恒沙等法，應得不得，應證不證。為甚
麼呢？因為障道未除，所以智德難滿。
　　既然過恒沙法不斷不究竟，所以不知一切苦，不斷一切集。由於過恒沙法不得
不證，所以不證一切滅，不修一切道。
　　是故無明住地積聚，生一切修道斷煩惱上煩惱。
　　無明住地累劫而成，故曰積聚。因為無明住地，能生一切障道法，故能生一切
障礙修道的煩惱，及一切增上煩惱。
　　無明本身即是惑體，由無明而起的煩惱，是惑上加惑，是煩惱體的增上，故名
上煩惱。
　　<經>【彼生心上煩惱。止上煩惱。觀上煩惱。禪上煩惱。正受上煩惱。方便上
　　　煩惱。智上煩惱。果上煩惱。得上煩惱。力上煩惱。無畏上煩惱。如是
　　　過恒沙等上煩惱。如來菩提智所斷。一切皆依無明住地之所建立。一切
　　　上煩惱起。皆因無明住地緣無明住地。】</經>
　　彼生心上煩惱以下，分別說諸煩惱。心是萬法之本，故先說心上煩惱。心起增
上煩惱，則障無上佛菩提。所以欲求無上佛果者，須先發菩提心。而此心增上煩惱
，則障無上菩提心。
　　以下止觀、禪正受、方便智等上煩惱，皆是障修行之上煩惱。總說自心上煩惱
，至智上煩惱，是障因地行之煩惱。自果上煩惱以下，是明障乎於果。
　　無明即是妄心，故曰心上煩惱。接著便說止上煩惱，觀上煩惱。因為妄心一起
，其增上煩惱障佛道。佛道有二，即定道慧道。止是定之始，觀是慧之始。止上煩
惱則障於定，觀上煩惱則障於慧。
　　禪上煩惱，正受上煩惱。
　　禪約行言，正受約得言，都是定的意思。禪上煩惱則障修定之行，正受上煩惱
則障得定之果。
　　方便上煩惱，智上煩惱。
　　方便是修智慧之行，智是得智慧之果。方便上煩惱則障其行，智上煩惱則障其
果。
　　以上所說上煩惱，皆在因地。自果上煩惱以下。此上煩惱則障果位。
　　果上煩惱是總說，得、力、無畏等，是分別說。得是菩提，得上煩惱，則障得
無上菩提。力是十力，無畏是四無畏。皆是指佛果言。無明煩惱，能障無上菩提，
能障十力四無畏。
　　如是過恒沙等上煩惱，如來菩提智所斷，一切皆依無明住地之所建立。
　　無明住地所起煩惱，無量無邊，過於恒沙。唯如來菩提智之所斷，簡別非餘人
所斷。像這些恒沙等上煩惱，皆依無明住地而得建立。
　　此明無明住地力之強也。因為四住地煩惱，亦恒沙等上煩惱之一。由此可知，
無明住地力最為強大。
　　一切上煩惱起皆因無明住地，緣無明住地。
　　一切上煩惱起者，言一切煩惱，皆由無明所增上所生起也。縱四住地煩惱，亦
是無明住地之增上煩惱。故曰一切上煩惱起，皆因無明住地，緣無明住地。
　　<經>【世尊。於此起煩惱剎那心剎那相應。世尊。心不相應無始無明住地。世
　　　尊。若復過於恒沙如來菩提智所應斷法。一切皆是無明住地所持所建立
　　　。譬如一切種子皆依地生建立增長若地壞者彼亦隨壞。如是過恒沙等如
　　　來菩提智所應斷法。一切皆依無明住地生建立增長。若無明住地斷者。
　　　過恒沙等如來菩提智所應斷法。皆亦隨斷。如是一切煩惱上煩惱斷。過
　　　恒沙等如來所得一切諸法。通達無礙一切智見。離一切過惡。得一切功
　　　德法王法主。而得自在。登一切法自在之地。如來應等正覺正師子吼。
　　　我生已盡梵行已立所作已辦不受後有。是故世尊。以師子吼依於了義。
　　　一向記說。】</經>
　　世尊！於此起煩惱，剎那心剎那相應。
　　於此起煩惱者，是指四住煩惱言。因四住煩惱，是由無明住地所生起。
　　剎那心剎那相應。我們說過，剎那是生滅，生滅是虛妄。剎那心剎那相應，即
生滅心與生滅法相應。進一步說，即虛妄心與虛妄法相應。四住地所起之煩惱，皆
是虛妄心與虛妄法相應。即所謂於虛妄上更起虛妄也。
　　心不相應無始無明住地。
　　剎那心與剎那法相應，是於虛妄心上更起虛妄。然無明住地，即虛妄之根本。
一念不覺即是無明，更無所從起處。故曰心不相應，無始無明住地。
　　因為無明住地，體即虛妄根本。然而虛妄非為實有，非實者無生無起。如果有
生有起，便是實有其法。法若實有，當非虛妄。若非虛妄，即不是無明。
　　故知無明即是虛妄，虛妄即非實有，非為實有則無生無起。無生無起故，所以
說無始無明。因為無生則無始，無起則無始故。
　　世尊！若復過於恒沙，如來菩提智所應斷法，一切皆是無明住地所持所建立。
　　如來菩提智是覺，其所應斷法是迷是虛妄。過於恒沙虛妄之法，皆是無明住地
所持所建立。
　　以下是譬喻，文義容易了解，不多作解釋。
　　如是過恒沙等如來菩提智所應斷法以下，是將法合譬。是說明無明住地若斷，
則過恒沙等如來菩提智所應斷法，皆亦隨斷。
　　如是一切煩惱上煩惱斷，過恒沙等如來所得一切諸法通達無礙。
　　如果斷德圓，則智德可滿矣。
　　一切智（知）見，離一切過惡，得一切功德。
　　此是言如來知一切苦，斷一切集，證一切滅，修一切道。唯有佛具足四智也。
　　法王法主而得自在，登一切法自在之地。
　　佛為法王，佛為法主。佛過盡德圓，故得自在。登一切法自在之地，無明破盡
，佛性圓現也。
　　如來應等正覺正師子吼，我生已盡……
　　如來成就無上菩提，是真語者，實語者，如語者，不異語者，不誑語者，所以
作正師子吼。我生已盡，梵行已立，所作已辦，不受後有。唯佛四智究竟圓滿也。
說阿羅漢辟支佛有四智者，是佛方便說。
　　是故世尊以師子吼，依於了義一向記說。
　　說阿羅漢辟支佛，得四智是不了義說。佛依了義一向記說，我生已盡，梵行已
立，所作已辦，不受後有。
　　<經>【世尊。不受後有智有二種。謂如來以無上調御。降伏四魔出一切世間。
　　　為一切眾生之所瞻仰。得不思議法身。於一切爾焰地得無礙法自在。於
　　　上更無所作無所得地。十力勇猛昇於第一無上無畏之地。一切爾炎無礙
　　　智觀不由於他。不受後有智師子吼。】</經>
　　世尊！不受後有智有二種。
　　二種不受後有智，即佛不受後有智，與阿羅漢辟支佛不受後有智。今先解釋佛
之不受後有智。
　　謂如來以無上調御，降伏四魔，出一切世間，為一切眾生之所瞻仰，得不思議
法身。
　　如來力能調御九道眾生，故曰無上調御。此明如來調御，出過三乘。
　　四魔者，煩惱魔，五陰魔，死魔，天魔。降伏四魔，有多種解說。如大智度論
云，得無生法忍，降伏煩惱魔，得法身降伏陰魔，得無生法忍及法身，降伏死魔，
得不動三昧，降伏天魔。
　　大集經云，知苦能壞陰魔，斷集能壞煩惱魔，證滅能壞死魔，修道能壞天魔。
大集經所說，頗與本經相合。大家可參考採用之。
　　如來不受後有智，降伏四魔，故出過一切世間。一切世間者，即分段變易二種
世間。為一切九道眾生之所瞻仰，九道眾生悉皆恭敬於佛也。得不思議法身，是九
道眾生之所未得也。
　　於一切爾燄地，得無礙法自在。於上更無所作，無所得地。
　　爾燄前已有解釋，譯為所知。於一切境所知，名爾燄。此有二種解釋，一者釋
為智母。二者釋為所知障。如吉藏大師，慧遠大師，皆說爾燄是智母。因為一切智
皆從所知境生故。然據楞伽及菩提流支所說，爾燄即是智障。智障亦叫作所知障。
　　這是甚麼原因？因為所知境是世諦攝，如果將世諦會入第一義諦，便成為智母
。如果執取世諦相，違背第一義諦，便是所知障。
　　如來二諦融通，故於一切爾燄地，得無礙法自在。於上更無所作，是說佛已證
無上菩提，故於上更無所作。無所得地，是說佛所證果地已極，出過一切，向上更
無所得地。
　　十力勇猛，昇於第一無上無畏之地。
　　此是說佛十力四無所畏，第一無上。
　　一切爾炎無礙智觀，不由於他，不受後有智師子吼。
　　以二諦智觀一切所知境，則於一切法無礙自在。名一切爾炎無礙智觀。
　　二乘人因佛聞法，而得智慧。佛於菩提樹下，不因於他，而得自覺聖智。換句
話說，佛於菩提樹下，非是因他人，非是依經典而證無上覺。乃是徹證自覺而成無
上菩提。
　　諸法實相，甚深不可思議，唯證乃知。故佛說我法甚深，唯證乃知。
　　例如葡萄是酸的，酸梅亦是酸的，是任何人都知道的。但是我們要問，究竟葡
萄的酸，和酸梅的酸，有何不同？相信沒有一個人回答得出來。我們亦不可能因任
何人的解說，而知道葡萄究竟如何酸，酸梅究竟如何酸。
　　如果我們要想知道，葡萄的酸和酸梅的酸，只要我們吃一粒葡萄，吃一粒酸梅
，便知道了。雖然我們知道了，但是亦無法說出來讓別人知道。縱然我們說遍了天
下的話，亦說不出那個法。縱然我們寫遍了天下的文字，亦寫不出那個法。所以佛
證自覺聖智，不由於他。
　　以如是故，永明大師言，學佛人莫把徇文以為悟道，應曉夜忘疲，力求親證。
　　最後說出二種不受後有智之第一種，如來不受後有智師子吼，我生已盡，梵行
已立，所作已辦，不受後有。以下便說阿羅漢辟支佛的不受後有智。
　　<經>【世尊。阿羅漢辟支佛。度生死畏次第得解脫樂。作是念。我離生死恐怖
　　　不受生死苦。世尊。阿羅漢辟支佛觀察時。得不受後有觀第一蘇息處涅
　　　槃地。】</經>
　　世尊！阿羅漢辟支佛，度生死畏，次第得解脫樂，作是念，我離生死恐怖，不
受生死苦。
　　二乘人僅度分段生死，尚有變易生死。其實未度生死怖畏，彼自以為已度生死
畏。此仍明二乘人四智不究竟，唯佛究竟。
　　阿羅漢辟支佛所得解脫樂，是次第而得，非一切究竟得。彼既次第而得解脫樂
，故尚餘有次第未盡。唯佛一人，一切解脫，究竟解脫。故次第得解脫樂者，說明
阿羅漢辟支佛所解脫樂不究竟。
　　例如初果見道，二果斷欲界六品思惑，三果不來欲界受生，四果出三界。四果
人認為已得究竟涅槃，他不知尚有塵沙惑無明惑未斷。離第一涅槃尚遠。以彼等愚
法故，自謂離生死恐怖，不受生死苦。
　　世尊！阿羅漢辟支佛觀察時，得不受後有觀第一蘇息處涅槃地。
　　阿羅漢辟支佛，以愚於法故，觀察自己所得之果，認為已得不受後有觀智，已
得究竟四智。以為自己已得第一蘇息處涅槃地。
　　第一蘇息處涅槃地，即佛之究竟涅槃。唯佛得之，二乘人尚有次第未盡，未得
究竟涅槃。不過他們因為愚法故，自以為得。換句話說，即是未得謂得也。
　　<經>【世尊。彼先所得地。不愚於法不由於他。亦自知得有餘地。必當得阿耨
　　　多羅三藐三菩提。何以故。聲聞緣覺乘皆入大乘。大乘者即是佛乘。是
　　　故三乘即是一乘。得一乘者。得阿耨多羅三藐三菩提。阿耨多羅三藐三
　　　菩提者。即是涅槃界。涅槃界者即是如來法身。得究竟法身者。則究竟
　　　一乘。無異如來無異法身。如來即法身。得究竟法身者。則究竟一乘。
　　　究竟者即是無邊不斷。】</經>
　　世尊！彼先所得地，不愚於法，不由於他，亦自知得有餘地，必當得阿耨多羅
三藐三菩提。
　　彼先所得地者，言其先次第得之地。意即非是一得一切得之地，故曰「先」所
得地。例如先得有餘涅槃地。
　　不愚於法不由於他。
　　吉藏大師言，有愚法聲聞，及不愚法聲聞。定性聲聞，執小迷大，為愚法聲聞
。退菩提心聲聞，知小解大，是不愚聲聞。
　　我們仔細參詳經文，似是不知一乘義者，是愚法聲聞。知一乘義者，是不愚聲
聞。一則不二，不二則不由於他，自性本具。不愚於法不由於他，即是通達一乘義
。
　　以通達一乘義故，於是自知次第所得，是有餘地。故曰彼於次第所得地中，如
果能不愚於一乘義，知自性中具足一乘，便自知所得是有餘地了。
　　必當得阿耨多羅三藐三菩提。
　　既然自知所得是有餘地，是不究竟的。又知一乘義究竟，所以自知必當得無上
菩提。
　　何以故？聲聞緣覺乘，皆入大乘。大乘者即是佛乘，是故三乘即是一乘。
　　這是直顯一乘義。一乘者，一切乘皆是一乘。故曰聲聞乘緣覺乘，皆入大乘。
大乘者，即是一乘。經中說大乘者即是佛乘。佛乘者，即一佛乘也。是故三乘即入
一乘。以如是故，聲聞緣覺乘人，若不愚於法不由於他，便自知當得成佛。
　　得一乘者，得阿耨多羅三藐三菩提。
　　此言一乘即是無上菩提。佛以無上菩提智，斷一切煩惱究竟，故斷德圓滿。得
等正覺，故智德圓滿。二乘人於此究竟圓滿之果位，不得不究竟。故阿羅漢辟支佛
之不受後有智，是不究竟的。
　　阿耨多羅三藐三菩提者，即是涅槃界。涅槃界者，即是如來法身。得究竟法身
者，則究竟一乘。
　　這是說明，阿耨多羅三藐三菩提、涅槃、法身、一乘等，不過一法之異名而已
。所以接著說，無異如來，無異法身，如來即是法身，得究竟法身，則究竟一乘。
最後明示，一切人一切法，總歸一乘。於一乘中，攝盡一切人法。於一乘中，不得
說有人法，以我法皆假故。不得說無人法，以一乘橫遍豎窮故。不得說有人法者，
是第一義空。不得說無人法者，以法界緣起故。如此之法，究竟了義。
　　究竟者，即是無邊不斷。
　　無邊者，法界緣起也。緣起非無，故說無邊。不斷者，畢竟空也。畢竟空非有
，故說不斷。畢竟空則無自性，無自性故成緣起。法既以因緣而起，故亦無性，無
性之法總歸畢竟空。故佛說空即無量，無量即空。以空即無量故，所以有無上菩提
，有涅槃法身，有聲聞緣覺菩薩，有佛有眾生，乃至有一切法。以無量即空故，所
以無菩提，無涅槃，無法身，無三乘，無佛無眾生，乃至無一切法。是故說一乘。
一乘者，無相無不相也。
　　無邊不斷者，即是無量即空，空即無量也。這便是究竟一乘義。
　　<經>【世尊。如來無有限齊時。住如來應等正覺後際等住。如來無限齊。大悲
　　　亦無限齊。安慰世間。無限大悲無限安慰世間。作是說者。是名善說如
　　　來。若復說言無盡法常住法一切世間之所歸依者。亦名善說如來。】</經>
　　世尊！如來無有限齊時住。
　　因為究竟一乘無邊不斷，所以如來無有限際時住世。此是言佛法身，非是說化
身。故上來經文曾說，得究竟法身者，則究竟一乘。法身無生無滅，故無有限際時
住世。
　　但是法身生報身，報身生化身。既然法身無有限際，所以化身亦常住世間，常
化眾生。以法報化三身，原來是一身故。所以下文有無限際大悲，無限際安慰世間
之說。
　　如來應等正覺，後際等住。
　　如來應等正覺，證得清淨妙法身也。後際平等者，即三世平等，無邊不斷，常
住世間。既然常住世間，故化德不可限量。故曰無限際大悲，拔濟世間。無限際安
慰世間。
　　無限大悲，無限安慰世間，作是說者，是名善說如來。
　　若人說如來不畢定入涅槃，如來無限際普化十方，如來無限際安慰世間。作如
是說者，是名善說如來功德。善說者，如實說也。
　　若復說言，無盡法常住法，一切世間之所歸依者，亦名善說如來。
　　無盡法者，法等虛空，不可思議不可限量。常住法者，橫遍豎窮，真實不虛。
其實無盡即是常住，常住即是無盡，此是一法異說。
　　佛法身無盡，法身常住。佛之功德亦無盡，佛之功德亦常住世間。是一切世間
之所歸依，一切世間者，分段世間，變易世間。換句話說，即九道世間。作如是說
者，亦名善說如來功德。
　　<經>【是故於未度世間無依世間。與後際等作無盡歸依常住歸依者。謂如來應
　　　等正覺也。法者即是說一乘道。僧者是三乘眾。此二歸依非究竟歸依。
　　　名少分歸依。】</經>
　　是故於未度世間，無依世間，與後際等，作無盡歸依，常住歸依者，謂如來應
等正覺。
　　分段死世間，為未度世間。變易死世間，為無依世間。因為阿羅漢辟支佛，雖
度分段生死，然猶須歸依於佛也。此二種世間，便是一切世間。
　　佛之法身無邊不斷，盡未來際，故曰與後際等。以如此故，所以與二種世間，
作無盡歸依常住歸依。這樣便名為如來應等正覺成佛。何以故？為九道眾生，作無
盡歸依，常住歸依故。所以我們歸依，要歸依法身佛。何為法身佛？即是摩訶般若
波羅蜜。
　　經云，法有三種，第一種即是摩訶般若法身。第二種即是戒定慧。第三種即是
過去諸佛所說妙法。所以我們作課，稱念摩訶般若波羅蜜多，那便是歸依法身佛。
　　法者即是說一乘道，僧者是三乘眾，此二歸依，非究竟歸依，名少分歸依。
　　法者即是佛所說的一乘道法。何故簡別二乘法？因為二乘法不了義故。法由佛
弘，既然一乘法是佛所說，所以歸依法，非究竟歸依。
　　三乘眾者，猶須歸依於佛，所以亦非究竟歸依。
　　此二歸依，非究竟歸依，名少分歸依。
　　最後結論說，歸依法歸依僧，非究竟歸依。唯有歸依佛，方是究竟歸依。於歸
依佛中，應歸依佛之法身。佛之法身，方是無邊不斷，究竟歸依處也。
　　至於歸依法、僧，非是究竟歸依，僅名少分歸依。
　　<經>【何以故。說一乘道法。得究竟法身。於上更無說一乘法身。三乘眾者有
　　　恐怖歸依如來。求出修學向阿耨多羅三藐三菩提。是故二依非究竟依。
　　　是有限依。】</經>
　　何以故？說一乘道法，得究竟法身。於上更無說一乘法身（事）。
　　說一乘道法者佛也，唯佛究竟一乘。故說一乘道法者，得究竟法身。於上更無
說一乘事。佛證無上菩提，於佛以上，更無人能說一乘法事。
　　三乘眾者，有恐怖，歸依如來，求出修學，向阿耨多羅三藐三菩提。
　　三乘眾變易生死未了未究竟，所以尚有生死恐怖。須歸依於佛，求了生死。
　　求出修學者，三乘眾為求出離生死恐怖，故尚須修學一乘佛法。向於阿耨多羅
三藐三菩提，是說尚未究竟一乘道法也。
　　最後結論說，是故法僧二歸依，非是究竟歸依。是有限歸依，有限歸依者，猶
言少分歸依。
　　<經>【若有眾生如來調伏。歸依如來得法津澤。生信樂心歸依法僧。是二歸依
　　　非此二歸依。是歸依如來。歸依第一義者。是歸依如來。此二歸依第一
　　　義。是究竟歸依如來。何以故。無異如來。無異二歸依。如來即三歸依
　　　。何以故。說一乘道。如來四無畏成就師子吼說。若如來隨彼所欲而方
　　　便說。即是大乘無有三乘。三乘者入於一乘。一乘者即第一義乘。】</經>
　　若有眾生如來調伏，歸依如來，得法津澤，生信樂心，歸依法僧。
　　若有眾生於佛未出世時，皆歸依天神外道。佛出世以後，被佛所調伏則歸於佛
。歸依佛以後，於佛法中得增益安樂，於是生信樂心。以於如來生信樂心故，於是
歸依法僧。換句話說，攝末歸本，為歸依如來故，方歸依法僧也。所以歸依法僧這
二歸依，非此二歸依，非是歸依法僧，而究竟歸依處，是歸依如來也。
　　歸依第一義者，是歸依如來。
　　第一義者，即一乘義。橫遍豎窮為第一義。橫遍豎窮即是空，故空是第一義。
空即無分別，故無分別為第一義。無分別即無相，故無相為第一義。無相即不可得
，故不可得為第一義。總說一句，這都是說一乘義。而歸依一乘者，即是歸依於佛
。
　　此二，歸依第一義，是究竟歸依如來。
　　此二者，是言歸依法歸依僧者，旨在歸依第一義。歸依第一義者，是究竟歸依
於如來也。
　　何以故？無異如來，無異二歸依，如來即是三歸依。
　　言歸依佛歸依法歸依僧，徹底講即是歸依佛也。所以如來即是三歸依。
　　何以故？說一乘道，如來四無畏成就師子吼說。
　　由上文所說，可以知道沒有佛，便無說法之人。沒有說法之人，便無一乘道法
。沒有佛便無學佛之僧，故法僧皆以佛為本。故曰說一乘道，是如來四無畏成就師
子吼說。這句話如果倒裝過來，便比較更清楚。就是如來四無畏成就，方能作師子
吼，說一乘道也。
　　佛成就十力，於是便成就四無畏。四無畏者，一、佛說一切智無畏。二、佛說
漏盡無畏。三、佛說障道法無畏。四、佛說盡苦道無畏。
　　若如來隨彼所欲而方便說，即是大乘，無有三乘。三乘者，入於一乘。一乘者
，即是第一義乘。
　　最後結歸一乘。若如來為了隨順彼之根機，隨順彼之欲求，始方便說三乘。究
其實三乘者，即是大乘。佛為顯大乘之實，不得不方便用三乘之權也。如法華經云
，唯有一佛乘，無二亦無三。
　　門內示諸子，有牛車鹿車羊車。及至諸子出於門外，示諸子唯一大白牛車。
　　故知佛說三乘法者，實是以大慈悲心，權巧方便為誘鈍根人求出三界故。其實
唯有一佛乘，無有三乘。
　　等到三乘人出三界後，佛始示以尚有變易生死未了。於五百由旬險道中，僅過
三百由旬而已。是知三乘法，實未究竟佛道，故曰無有三乘。謂無有三乘者，謂三
乘不究竟也。非是說絕對無有三乘，何以故？三乘即是一乘故。以其不究竟，方說
無有三乘而已。
　　所以最後說，三乘者，入於一乘，一乘者，即是第一義乘。
　　以三乘入於一乘故，所以說唯有一佛乘，無二乘亦無三乘。因為唯有一佛乘故
，所以佛之出世，為了一大事因緣也。
　　佛不為度眾生成聲聞緣覺菩薩，唯度一切眾生皆成佛。為度一切眾生皆成佛者
，即一乘義。
　　總觀這一章，橫說豎說，都是在顯一乘義。希望大家留意，切莫斷章取義，誤
作別解。
</檔>
