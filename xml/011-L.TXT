<檔>
<篇>勝曼經</篇>
<節>勝鬘師子吼一乘大方便方廣經講記</節>
　　　　<節>一諦章第十</節>
　　自一諦章以下，各章起止段落，頗有不同。為講解方便故，今依佛教文化服務
處流通本分章。
　　上來於八聖諦中，簡有邊四聖諦，揚無邊四聖諦。今復於無邊聖諦中，簡苦集
道三諦，獨揚一苦滅諦。
　　再者說一諦時，苦集道皆歸一諦。所以明一諦者，即是成一乘義。以一乘故，
所以三諦皆歸一諦。以一乘故，所以一滅諦稱第一義。
　　<經>【世尊。此四聖諦。三是無常一是常。何以故。三諦入有為相。入有為相
　　　者。是無常。無常者是虛妄法。虛妄法者。非諦非常非依。是故苦諦集
　　　諦道諦。非第一義諦。非常非依。】</經>
　　世尊！此四聖諦，三是無常一是常。三是無常者，言苦集道三諦是無常。一是
常者，言一滅諦是常。
　　何以故下，自釋其理由。
　　三諦入有為相。有為有三相，為生、住、滅。簡單說，有為法是有生滅的。三
諦入有為相，說明三諦是有生滅的。既有生滅，故是無常。
　　無常者虛妄法，虛妄法者，非諦非常非依。
　　虛妄法是空的，空中非諦非常非依。諦是諦實，即第一義諦。空者一切法不可
得，不可得實，不可得虛。不可得常，亦不可得無常。
　　所謂非依者，謂非為一切染淨諸法之所依。易言之，一切染淨法，不得依之而
建立也。
　　是故苦諦集諦道諦，非第一義諦，非常非依。
　　總結三諦非諦非常非依。
　　<經>【一苦滅諦。離有為相。離有為相者是常。常者非虛妄法。非虛妄法者。
　　　是諦是常是依。是故滅諦。是第一義。】</經>
　　有人將此一段文，判為一依章。此人是見文中有「是依」二字。其實細觀文意
，便知仍是說一滅諦的。所以應該仍屬一諦章。
　　前文說過三諦虛妄，今說明一滅諦非虛妄。文淺易明，不多費講解。
　　<經>【不思議是滅諦。過一切眾生心識所緣。亦非一切阿羅漢辟支佛智慧境界
　　　。譬如生盲不見眾色七日嬰兒不見日輪。苦滅諦者。亦復如是。非一切
　　　凡夫心識所緣。亦非二乘智慧境界。】</經>
　　有人判自此以下為顛倒真實章，此人是見文中有「凡夫識者，二見顛倒。」故
作如是判。彼不見文中亦有「苦滅諦者，亦復如是。」明明這還是說一滅諦。
　　同時於第十五章，佛自說經名。顛倒真實章，在一依章之後。我們既然知道一
依章尚未出現，是故定知此非顛倒真實章也。
　　不思議是滅諦，過一切眾生心識所緣，亦非一切阿羅漢辟支佛智慧境界。譬如
生盲不見眾色……苦滅諦者，亦復如是。
　　生盲者，簡非後天之盲，乃出生即盲也。後天目盲者，在目盲前尚曾見色。生
盲之人，根本未曾見色。生盲者，用譬凡夫，生盲不見眾色，是譬喻不思議滅諦過
一切眾生心識所緣。
　　七日嬰兒不見日輪。嬰兒方生七日，見未及遠，故不見日輪。此用譬非一切阿
羅漢辟支佛智慧境界。言二乘人智慧低劣，見未及遠。
　　最後以法合譬，苦滅諦者，亦復如是。言非一切凡小所及。
　　<經>【凡夫識者二見顛倒。一切阿羅漢辟支佛智者。則是清淨。】</經>
　　凡夫情識，是二見顛倒。二見顛倒者，一真法界中，本無生死，而凡夫顛倒，
見有生死。本無斷常，凡夫顛倒，見有斷常。是為凡夫二見顛倒。
　　阿羅漢辟支佛智者，偏空滯寂，故曰則是清淨。
　　<經>【邊見者。凡夫於五受陰我見妄想計著生二見。是名邊見。所謂常見斷見
　　　。見諸行無常。是斷見非正見。見涅槃常。是常見非正見。妄想見故作
　　　如是見。於身諸根分別思惟現法見壞。於有相續不見起於斷見。妄想見
　　　故。於心相續愚闇不解不知。剎那間意識境界起於常見。妄想見故。此
　　　妄想見於彼義若過若不及作異想分別。若斷若常。顛倒眾生於五受陰。
　　　無常常想苦有樂想。無我我想。不淨淨想。】</經>
　　凡夫斷常二見違乎中道，故曰邊見。凡夫於五受陰，我見妄想計著，生二見，
是名邊見，所謂常見斷見。
　　無漏五陰，直謂五陰。有漏五陰，曰五受陰，以其須受後有故。
　　凡夫顛倒，不知五陰皆空，妄計五陰。復於五陰中妄計有我，是之謂身見。不
知五陰尚空，何況於我？復於我妄計生死斷常。是以於此我見（身見）妄想計著，
乃生斷常二邊見。
　　見諸行無常，是斷見非正見。
　　諸行者，生滅法也。凡夫之人，現見生死無常，謂是斷見。不知一乘法中，無
生無死。故佛教眾生，求證無生法忍。凡夫之人，謂人死如燈滅，故生斷見。如是
之見，是邪見非正見。
　　見涅槃常，是常見，非正見。
　　凡夫不知畢竟空理，執涅槃即為常。如世人有求長生不死之術者，即為常見，
此常見為邪見，非是正見。皆以取相妄想見故，方作如是之見。
　　於身諸根，分別思惟，現法見壞，於有相續不見，起於斷見，妄想見故。
　　於眼耳鼻舌身諸根，不知是因緣生法，無有自性。竟分別思惟，分別思惟即是
執著，因為執著諸根真實故，方生分別思惟。
　　眼見現法壞滅，於三界後有之相續果報不見，於是起於斷見。這都是因妄想，
所起之邪見。何為妄想？取相為想相，故想即取相，然凡所有相，皆是虛妄。故由
虛妄相所生之想，稱為妄想。
　　於心相續愚闇不解，不知剎那間意識境界，起於常見，妄想見故。
　　凡夫執心為常，不知心相續剎那生滅。既是剎那生滅，當是虛妄無常。凡夫不
知，竟執著是實是常。於是妄生憎愛二心，起貪瞋癡念。
　　剎那間意識境界，即剎那間生滅境界。何以故？因為前一剎那滅，方有後一剎
那生，故名剎那境界，如是剎那境界，即是生滅境界。
　　何為意識境界？意識對過去未來境界，不對現在境界。現在境界，是眼耳鼻舌
身五根所對。例如眼見現在色，不見過去色及未來色。耳對聲，鼻對香，舌對味，
身對觸亦復如是。
　　但是意識只能對過去未來，卻不能對現在。如果意識能對現在境界，那麼瞎子
沒有了眼睛，但還有意識。如果意識能對現在境界，應該瞎子能見，聾子能聞……
。
　　如果瞎子能見，聾子能聞……為何名瞎子聾子呢？
　　所以意識境界，即是過去未來。而過去為滅，未來為生，所以意識境界即是生
滅境界。故曰剎那間，起於意識境界。
　　凡夫於心相續愚闇無知，於是起於常見，因為妄想見故。
　　此妄想見，於彼義若過若不及，作異想分別若斷若常。顛倒眾生，於五受陰，
無常常想，苦有樂想，無我我想，不淨淨想。
　　以凡夫有妄想見故，因而於彼義若過若不及。
　　彼義者，即第一義，一滅諦義。起斷見者，則於彼義太過。起常見者，則於彼
義不及。
　　何以故？因為第一義，一滅諦，即是畢竟空。此若過若不及者，皆以畢竟空為
標準而說。畢竟空是不可得義，不可得常，不可得斷，不可得有，不可得無。一切
不可得，謂之畢竟空。
　　凡夫無知，聞畢竟空則得於斷滅，認為第一義，一滅諦即是斷滅，如是之見，
於畢竟空是謂太過。
　　所謂不及者，認為畢竟空是常法。如是之人，即是有見。常見於畢竟空執有，
故曰不及。
　　由於過與不及，乃生異想分別，執著若斷若常。乃至於五受陰，生四顛倒。
　　<經>【一切阿羅漢辟支佛淨智者。於一切智境界及如來法身本所不見。或有眾
　　　生。信佛語故。起常想樂想我想淨想。非顛倒見。是名正見。何以故。
　　　如來法身是常波羅蜜。樂波羅蜜。我波羅蜜。淨波羅蜜。於佛法身。作
　　　是見者是名正見。正見者。是佛真子。從佛口生。從正法生。從法化生
　　　。得法餘財。】</經>
　　上文講過顛倒凡夫，今講阿羅漢辟支佛。阿羅漢辟支佛淨智，即偏空智也。二
乘人偏空小智，於佛的一切智，及法身，本所不見。
　　佛的一切智，不同小乘一切智。佛於無量知空，是無分別智。於空知無量，是
差別智。佛的無分別智，即是一切智。二乘人於佛的一切智及法身，本所不見。此
是明二乘淨智偏狹。
　　或有眾生聞佛言教，信受佛語。於是於佛德起常想樂想我想淨想。這種見非是
顛倒，是名正見。
　　佛涅槃四德，常樂我淨，是橫遍豎窮義，是圓滿果報義，是真實常住自在義。
若人能如是信解，便自然不會落入偏空了。
　　何以故？如來法身，是常波羅蜜，樂波羅蜜，我波羅蜜，淨波羅蜜。
　　波羅蜜是到彼岸，究竟圓滿的意思。如來法身，已究竟彼岸，已得圓滿報身。
故其極德，常樂我淨。故曰於佛法身，作是見者，是名正見。
　　有如是正見者，不違佛教，是佛真子。從佛口生，從正法生，從法化生。
　　有人說從佛口生，是聞慧，聞佛言教而生故。從正法生，是思慧，循正法思惟
而生故。從法化生，是修慧，行德先無今起故。
　　得法餘財。法化眾生，能令眾生離苦得樂，是謂法財。佛滅後菩薩起大悲心，
代佛弘化，謂得法餘財。
</檔>
