<檔>
<篇>勝曼經</篇>
<節>勝鬘師子吼一乘大方便方廣經講記</節>
　　　　<節>自性清淨章第十三</節>
　　自性清淨，即此如來藏中，法性圓明之體。無始以來性自圓滿，雖處染而不垢
，雖修治而不淨，故曰自性清淨。
　　然染而不染，不染而染。淨而不淨，不淨而淨。此法甚深，唯是如來境界。
　　勝鬘夫人仰推如來，唯佛了知。於是佛便隨喜，讚歎勝鬘。
　　自性清淨者，無性也。如經云，諸法自性，以無性為性。以諸法無性，故曰自
性清淨。以無性故，乃能隨緣而成。既是緣成，當知無有自性。所謂無性畢竟空，
隨緣有染淨。是知淨性與煩惱，皆無定性。如果淨性與煩惱皆有定性者，那麼煩惱
能染淨性，當是淨性亦能染煩惱。如果淨性能染煩惱，云何稱為淨性？
　　故知二者皆無自性，即此畢竟無性，名曰自性清淨。此法甚深，唯佛能了。
　　自性清淨，在諸佛即是大圓滿覺。在眾生時，即謂之佛性，即謂清淨因心。故
名為自性清淨心。
　　由於自性清淨無性，故又名畢竟空，又名一滅諦，又名清淨法身，又名如來藏
中清淨法性。
　　自性清淨，即是實相。但不得說有，不得說無，不得說實，不得說假，不得說
性，不得說相。乃至一切不可說，即此不可說，亦復不可說。因為於自性清淨中，
說有則一切有，說無則一切無，說實則一切實，說假則一切假，說性則一切性，說
相則一切相。何以故？因為有是因緣有，無是因緣無，實是因緣實，假是因緣假，
性是因緣性，相是因緣相。因緣所生，乃是假現，故不可說有無實假性相。因為因
緣法橫遍豎窮，盡虛空遍法界無一法不是因緣所現。於是說一即遍一切。若知一即
一切，當知一切即一，是謂自性清淨心。
　　<經>【世尊。如來藏者。是法界藏。法身藏。出世間上上藏。自性清淨藏。此
　　　性清淨。如來藏而客塵煩惱上煩惱所染。不思議如來境界。】</經>
　　世尊！如來藏者，是法界藏，法身藏，出世間上上藏，自性清淨藏。
　　此明五藏，五藏者一義多名。如來藏中法性，即自性清淨藏。法界無界，即自
性清淨藏。法身非身，即自性清淨藏。出世間上上藏，即佛藏也。佛藏即自性清淨
藏。先明自性清淨藏之含義，以下講自性清淨藏被煩惱所染，唯佛能知。
　　此（自）性清淨如來藏，而客塵煩惱上煩惱所染，不思議如來境界。
　　客者非主，塵者不住，此明煩惱虛妄，無有實體。虛妄無體的客塵煩惱，能染
自性清淨的如來藏。這是不可思議的，唯是如來境界，非餘人所能知。
　　客塵煩惱是講無明住地煩惱。上煩惱是由無明住地，生起的增上煩惱。
　　<經>【何以故。剎那善心非煩惱所染。剎那不善心亦非煩惱所染。】</經>
　　何以故下，自作解釋自性清淨如來藏，為客塵煩惱所染，為何是不思議的。
　　剎那心是生滅的虛妄的，性屬虛妄，則無實體。既無實體，云何能被煩惱所染
？
　　善是因緣善，不善是因緣不善。因緣生法，皆是假現，無有實體。故曰剎那善
心，非煩惱所染，剎那不善心，亦非煩惱所染。
　　<經>【煩惱不觸心。心不觸煩惱。云何不觸法。而能得染心。】</經>
　　這是進一步解釋，自性清淨不被煩惱所染的道理。上面講過善心不善心，無有
實體，不被煩惱所染。今雙明煩惱與心，均無實體，故不相觸。
　　心不可得，因緣而現。煩惱不可得，因緣而現。因緣假現，無有實體。故心與
煩惱，當緣即空。若論真諦，本性空寂。若論世俗諦，似有即無。所以心與煩惱，
蕭然無寄。能緣之心既寂，能染之煩惱亦空。如是則空不觸空，空不染空。故曰煩
惱不觸心，心不觸煩惱。云何不觸之法，而能得染心呢？這是勝鬘第一個疑問，下
面勝鬘便提出第二個疑<問>問。</問>
　　<經>【世尊。然有煩惱有煩惱染心。自性清淨心而有染者。難可了知。唯佛世
　　　尊。實眼實智。為法根本。為通達法。為正法依。如實知見。】</經>
　　勝鬘夫人提第二個疑問說，但是事實上有煩惱，亦有煩惱染心。所以自性清淨
心而有煩惱染者，這是很難了解的。云何空能染空呢？
　　當知畢竟空中，實無有淨，亦無有染。而凡夫迷悶，妄見有淨有染。故實是非
淨而淨，淨而非淨，非染而染，染而非染。
　　最後勝鬘仰推於佛說，唯佛世尊，實眼實智。
　　實眼者，讚佛見也。實智者，讚佛知也。
　　法因佛弘，故曰為法根本。諸佛如來正遍知，故曰為通達法。正法甚深，唯佛
所說，故曰正法依。自性清淨心有染，唯佛世尊如實知見也。
　　<經>【勝鬘夫人說是難解之法問於佛時。佛即隨喜。如是如是。自性清淨心而
　　　有染汙難可了知有二法難可了知謂自性清淨心。難可了知。彼心為煩惱
　　　所染亦難了知。如此二法。汝及成就大法菩薩摩訶薩乃能聽受。諸餘聲
　　　聞唯信佛語。】</經>
　　於是佛隨喜讚歎。文義淺顯，不須贅講。
　　汝及成就大法菩薩摩訶薩，乃能聽受。
　　成就大法菩薩摩訶薩，有說是初地以上。有說是八地以上。大法即阿耨多羅三
藐三菩提也。聽受者，聞教奉行也。
　　至於其餘聲聞人，唯有仰信佛語而已。
</檔>
