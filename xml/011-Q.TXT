<檔>
<篇>勝曼經</篇>
<節>勝鬘師子吼一乘大方便方廣經講記</節>
　　　　<節>勝鬘章第十五</節>
　　以上諸章在於勝鬘說法，第十五章係勝鬘護法。亦可以說以前諸章是正宗分，
今此第十五章，是流通分。
　　<經>【爾時勝鬘白佛言。更有餘大利益。我當承佛威神復說斯義。佛言。更說
　　　。勝鬘白佛言。三種善男子善女人。於甚深義離自毀傷。生大功德入大
　　　乘道。何等為三。謂若善男子善女人。自成就甚深法智。若善男子善女
　　　人。成就隨順法智。若善男子善女人。於諸深法不自了知。仰惟世尊。
　　　非我境界。唯佛所知。是名善男子善女人仰惟如來。除此諸善男子善女
　　　人已。諸餘眾生。於諸甚深法堅著妄說違背正法習諸外道腐敗種子者。
　　　當以王力及天龍鬼神力而調伏之。】</經>
　　爾時勝鬘白佛言，更有餘大利益，我當承佛威神復說斯義。佛言更（便之誤）
說。
　　勝鬘欲起化他行，故復說餘益。
　　勝鬘白佛言，三種善男子善女人，於甚深義，離自毀傷，生大功德，入大乘道
。
　　於甚深義離自毀傷者，不謗深義也。不謗深義，則不種惡因。不種惡因，則不
墮惡道，故曰離自毀傷。
　　有人言離自毀傷，是信忍，在初二三地。生大功德，是順忍，在四五六地。入
大乘道，是無生忍，在七八九地。我們不妨作為參考。
　　若善男子善女人，成就甚深法智……
　　勝鬘此說，是由深至淺。成就甚深法智，是初地究竟。成就隨順法智，是地前
解行位。於諸深法不自了知，是解行以前，隨信信增上人。
　　仰惟（推字之誤）世尊。下文仰「惟」如來亦同。
　　除這三種善男子善女人外，其餘諸眾生，於諸深法不知不解，卻堅持執著其虛
妄邪說。違背正法，習諸外道，腐敗種子者。當以王力，及天龍鬼神等強力而調伏
之。
　　<經>【爾時勝鬘與諸眷屬頂禮佛足。佛言。善哉善哉。勝鬘。於甚深法方便守
　　　護。降伏非法善得其宜。汝已親近百千億佛能說此義。】</經>
　　爾時勝鬘與諸眷屬，頂禮佛足。
　　法會將屆圓滿，勝鬘與諸眷屬，頂禮於佛。
　　佛言善哉善哉……
　　世尊歎勉勝鬘，令其護持正法，降伏非法。汝已親近百千億佛，能說此義者，
謂勝鬘久種善根能說此義也。
　　<經>【爾時世尊。於勝光明普照大眾。身昇虛空高七多羅樹。足步虛空還舍衛
　　　國。時勝鬘夫人與諸眷屬。合掌向佛觀無厭足。目不暫捨。過眼境已踊
　　　躍歡喜。各各稱歎如來功德。具足念佛還入城中。向友稱王稱歎大乘。
　　　城中女人七歲已上。化以大乘。友稱大王。亦以大乘化諸男子七歲以上
　　　。舉國人民皆向大乘。】</經>
　　爾時世尊放勝光明……
　　法會圓滿，佛放光現瑞。
　　初說法時，佛從空而來。今說經畢，復從空而去。從空而來者，表空生諸法。
從空而去者，表諸法性空。
　　多羅樹，據說乃椰樹類，高可七丈。七多羅樹，約四十九丈。
　　時勝鬘夫人與諸眷屬，合掌向佛……
　　勝鬘送佛已，各各稱歎於佛。合掌向佛，是身業恭敬，各各稱歎如來功德，是
口業恭敬。具足念佛，是意業恭敬。
　　還入城中，向友稱王稱歎大乘……
　　勝鬘送佛畢，還入城中，向友稱歎，向王稱歎大乘功德。化城中七歲以上女人
，皆向大乘。勝鬘化女，王化七歲以上男子，皆向大乘。
　　西域人成熟期早，七歲可作沙彌。
　　<經>【爾時世尊入祇桓林。告長老阿難。及念天帝釋。應時帝釋與諸眷屬。忽
　　　然而至住於佛前爾時世尊向天帝釋及長老阿難。廣說此經。說已告帝釋
　　　言。汝當受持讀誦此經。憍尸迦。善男子善女人。於恒沙劫修菩提行。
　　　行六波羅蜜。若復善男子善女人。聽受讀誦乃至執持經卷。福多於彼。
　　　何況廣為人說。是故憍尸迦。當讀誦此經為三十三天分別廣說。復告阿
　　　難。汝亦受持讀誦。為四眾廣說。】</經>
　　爾時世尊入祇桓林……
　　佛付囑天帝釋，令流傳經法於天上。付囑阿難，令流傳經法於人間。佛念天帝
釋，天帝釋即知，故應念而至。佛復為天帝釋及阿難，重說此經，令受持讀誦。
　　憍尸迦，是天帝釋別稱。於過去世，波羅奈國有婆羅門名憍尸迦。與同道三十
三人，同修福業。命終後憍尸迦生為天主，餘三十二人，同生忉利天以為輔臣。佛
知此事，故直呼天帝釋為憍尸迦。
　　善男子善女人，於恒沙劫修菩提行，行六波羅蜜……
　　此下是校量功德。菩提行有六種，即布施持戒忍辱精進禪定般若，六種波羅蜜
。恒河沙劫行六度之功德，若與此經相較，受持讀誦此經，乃至執持經卷的功德，
福多於彼。何況為人廣說？其福當更殊勝。
　　<經>【時天帝釋白佛言。世尊。當何名斯經。云何奉持。佛告帝釋。此經成就
　　　無量無邊功德。一切聲聞緣覺。不能究竟觀察知見。憍尸迦。當知此經
　　　甚深微妙大功德聚。今當為汝略說其名。諦聽諦聽善思念之。時天帝釋
　　　及長老阿難白佛言。善哉世尊。唯然受教。佛言。此經歎如來真實第一
　　　義功德。如是受持。不思議大受。如是受持。一切願攝大願。如是受持
　　　。說不思議攝受正法。如是受持。說入一乘。如是受持。說無邊聖諦。
　　　如是受持。說如來藏。如是受持。說法身。如是受持。說空義隱覆真實
　　　。如是受持。說一諦。如是受持。說常住安隱一依。如是受持。說顛倒
　　　真實。如是受持。說自性清淨心隱覆。如是受持。說如來真子。如是受
　　　持。說勝鬘夫人師子吼。如是受持。】</經>
　　天帝釋請問於佛，此經是何名字，當云何奉持。經法本無名字，以第一義中，
無有名相故。所以於第一義中，無有受持奉行，無有不受持奉行。若欲經法益世，
當以世諦。眾生以世諦故，方能信受奉持。所以天帝釋，問佛經名。
　　於是佛說出十五個經名。這十五個經名，我們已分別於十五章中解釋過。大家
看經文就可明白，不須要多作解釋。
　　<經>【復次憍尸迦。此經所說斷一切疑。決定了義入一乘道。憍尸迦。今以此
　　　說勝鬘夫人師子吼經。付囑於汝。乃至法住受持讀誦。廣分別說。帝釋
　　　白佛言。善哉世尊。頂受尊教。時天帝釋長老阿難及諸大會天人阿修羅
　　　乾闥婆等。聞佛所說。歡喜奉行。】</經>
　　復次憍尸迦！此經所說，斷一切疑，決定了義，入一乘道。
　　因為此經入一乘道，所以決定了義。以決定了義故，能斷一切疑。
　　憍尸迦！今以此說勝鬘夫人師子吼經付囑於汝，乃至法住，受持讀誦，廣分別
說。
　　釋迦牟尼佛法住於世，正法住世千年，像法住世千年，末法位世萬年。若依無
量壽經，佛法沒後，無量壽經猶多住世百年。
　　於是帝釋頂受奉行。時天帝釋長老阿難，及諸大會，天人阿修羅乾闥婆等，聞
佛所說，歡喜奉行。（弟子慧修敬記）
勝鬘師子吼一乘大方便方廣經講記終
</檔>
