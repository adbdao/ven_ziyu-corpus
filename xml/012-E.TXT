<檔>
<篇>善導大師與淨土法門</篇>
<節>善導大師與淨土法門</節>
　　　　<節>五、定善與散善</節>
　　所謂定散二善，依觀經疏，定善是前十三觀，散善是十四十五十六三觀。觀經
疏云，定善一門，韋提希致請。散善一門，是佛自說。從日觀以下，至第十三觀以
來，名為定善。三福九品，名為散善。
　　經文云：「教我思惟，教我正受。」此即定善之文。思惟者，即觀佛前方便也
。正受者，想心都息，緣慮并亡，三昧相應也。於此我們可以知道，定善者與觀佛
三昧相應也。散善者修三福餘善，得九品生。以修餘善故，是名散善。
　　三輩散善一門，三福以為正因，九品以為正行。三福中第一福，即是世俗善根
。是人從來未聞佛法，但自行孝養仁義禮智信，故名世俗善。
　　第二福者，名為戒善。此戒善即有人天聲聞菩薩等戒。其中或有具受不具受，
或有具持不具持，但能迴向，盡得往生。
　　第三福者，名為行善。此是發大乘心凡夫，自能行持，並兼勸有緣，捨惡持善
，迴向往生淨土。
　　於此三福之中，或有一人，單行世福，迴向亦得往生。或有一人單行戒福，迴
向亦得往生。或有一人單行行福，迴向亦得往生。或有一人行世福戒福，迴向亦得
往生。或有一人行戒福行福，迴向亦得往生。或有一人具行三福，迴向亦得往生。
或有人等，三福俱不行者，即名十惡邪見闡提之人。
　　依觀經所示，九品生者，皆有瑞應所現。上品上生者，臨命終時，因此人勇猛
精進故，佛及眾聖來迎。見阿彌陀佛，與觀世音菩薩，大勢至菩薩，與無數化佛，
百千比丘聲聞大眾，無量諸天，七寶宮殿來迎。
　　觀世音菩薩執金剛台，與大勢至菩薩至行者前。阿彌陀佛放大光明，照行者身
。與諸菩薩授手迎接。觀音勢至與無數菩薩，讚嘆勸進行者。行者見已。歡喜踊躍
。自見其身乘金剛台，隨從佛後。如彈指頃，往生彼國。生彼國已，見佛色身眾相
具足，見諸菩薩色相具足。光明寶林，演說妙法。聞已即悟無生法忍。
　　此是上品上生臨終瑞相。第一三聖親迎。第二乘金剛台。第三生彼國已，即見
佛聞法得無生忍。
　　上品中生，往生瑞相是這樣的。行者命欲終時，阿彌陀佛與觀音勢至，及無量
大眾眷屬，持紫金台，至行者前，讚言法子，汝行大乘，解第一義，是故我來迎汝
。與千化佛，一時授手。行者自見坐紫金台。合掌叉手，讚嘆諸佛。如一念頃，即
生彼國七寶池中。此紫金台，如大寶華，經宿則開。行者身作紫磨金色，足下亦有
七寶蓮華。佛及菩薩，俱時放光，照行者身，目即開明。因前宿習，普聞眾聲，純
說甚深第一義諦。即下金台，禮讚於佛。經於七日，即於阿耨多羅三藐三菩提，得
不退轉。應時即能飛行，遍至十方，歷事諸佛。於諸佛所，修諸三昧。經一小劫，
得無生忍。
　　此是上品中生者，往生之瑞相。第一佛及聖眾來迎。第二乘紫金台。第三紫金
台如大寶華，經宿乃開。經七日後，於無上菩提得不退轉。極樂世界一日一夜，於
娑婆世界為一小劫。
　　上品下生之瑞相。行者自見身坐金蓮華。坐已華合，隨世尊後，即得往生極樂
世界七寶池中。一日一夜，蓮華乃開。七日之中，乃得見佛。雖見佛身，於眾相好
，心不明了。於三七日後，乃了了見。聞眾音聲，皆演妙法。遊歷十方，供養諸佛
。於諸佛前，聞甚深法。經三小劫，得百法明門，住歡喜地。
　　上品下生者，第一坐金蓮華，蓮華即合。第二經一日一夜，蓮華始開。七日之
中，始得見佛。雖然見佛，然不能了了見三十二相八十種好。須經三七日，始能了
了見。第三經三小劫，始得百法明門，住初歡喜地。
　　於此可知，上品下生者，等同三賢伏忍位菩薩。經三小劫，即同初地信忍位菩
薩。一般古德，多依往生者之資格，判此段經文。謂往生者具四五六地菩薩之資格
，始得上品上生。因為經云往生彼國已，見佛聞法即得無生忍故。據仁王般若經，
地前三賢是伏忍位。初二三地是信忍位。四五六地是順忍位。七八九地是無生忍位
。十地及妙覺是寂滅忍。今行者生彼國已，即得無生忍，當然是順忍菩薩始得往生
了。
　　一般判上品中生者，為初二三地信忍菩薩。因為經云，經一小劫，得無生忍故
。一般判上品下生者，為地前伏忍位菩薩。因為經云，經三小劫，得百法明門，住
初歡喜地故。
　　若如此判，很明顯與佛言「如來今者，為未來世一切眾生，為煩惱賊之所害者
，說清淨業。」一語不合。同時若據此判，則凡夫往生無分矣。焉得謂為未來世一
切眾生，為煩惱賊之所害者，說清淨業呢？
　　故善導大師判九品生，皆是凡夫。理由是，往生非靠自力，而是仗阿彌陀佛之
願力。以佛願力故，往生西方，即同七八九地菩薩。由此可見，淨土法門是何等殊
勝了。末法時期眾生，若不仗彌陀願力，焉有如此便宜事？
　　其餘中品上生者，臨命終時，阿彌陀佛與諸比丘眷屬圍繞，放金色光，至其人
所。演說苦空無常無我，讚歎出家得離苦。行者見已，心大歡喜。自見己身，坐蓮
華台。長跪合掌，為佛作禮。未舉頭頃，即得往生極樂世界。蓮華尋開。當華敷時
，聞眾音聲，讚歎四諦。應時即得阿羅漢道，三明六通，具八解脫。
　　中品三生，皆同小乘。故中品上生者，生彼國已，聞法即證阿羅漢道。得三明
六通，八解脫。三明者宿命明，天眼明，漏盡明。六通者天眼通，天耳通，他心通
，宿命通，神足通，漏盡通。八解脫者一內有色想觀外色解脫。二內無色想觀外色
解脫。三淨解脫身作證具足住。四空無邊處解脫。五識無邊處解脫。六無所有處解
脫。七非想非非想處解脫。八滅受想定身作證具足住。
　　中品中生者，命欲終時，見阿彌陀佛，與諸眷屬，放金色光。持七寶蓮華，至
行者前。行者自聞空中有聲讚言，善男子！如汝善人，隨順三世諸佛教故，我來迎
汝。行者自見坐蓮華上，蓮華即合，生於西方極樂世界。在七寶池中，經於七日，
蓮華乃敷。華既敷已，開目合掌，讚歎世尊。聞法歡喜，得須陀洹。經半劫已，成
阿羅漢。
　　中品上生者，生彼國已蓮華尋開，應時即得阿羅漢道。中品中生者，生彼國已
，經於七日，華始開敷。先得初果，半劫以後，方成四果。此係中品上生與中品中
生，不同之處。
　　中品下生者，命終生於西方，經七日已，遇觀音勢至，聞法得須陀洹。過一小
劫，得阿羅漢。
　　總之，凡夫若生彼國，得上品生者，即證菩薩道，可得無生忍。得中品生者，
可成無學，得無漏道。
　　下品上生者，命欲終時，有化佛化菩薩來迎。於彼國寶池中，經七七日華開見
觀音勢至。為說甚深十二部經。聞已信解，發無上道心。經十小劫，具百法明門，
得入初地。
　　下品中生，往生的情形。臨命終時，有化佛化菩薩來迎。生彼國已，於蓮華內
，經於六劫，蓮華始開。觀音勢至，為說大乘甚深經典。聽聞法已，應時即發無上
道心。
　　下品下生者，命欲終時，見金蓮華，如一念頃，生於彼國。於蓮華中，滿十二
大劫，蓮華方開。觀音勢至為說實相法，應時即發無上菩提心。
　　何故下品生者，經多劫後，或證大果，或發無上菩提心。而中品生者，反證小
果，得無漏解脫呢？須知西方極樂世界，純係大乘，無有小乘。中品生者，皆迴小
向大之人。此等之人，勿須經過多劫，即可體證大道。而下品上生者，發無上菩提
心後，須經十小劫，方入初地。下品中生者，於六劫方得華開，見觀音勢至。聞法
始發無上菩提心。尋經文當知得大道之時劫，當更久遠。下品下生者，於蓮華中，
滿十二大劫，方華開見觀音勢至。聞法後方發無上菩提心，得大乘道果之時劫，當
更久遠矣。
　　前十三觀，均須專觀往生，故判為定善。十四十五十六三觀，發三種心，修於
三福，得九品生，故曰散善。
</檔>
