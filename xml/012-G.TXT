<檔>
<篇>善導大師與淨土法門</篇>
<節>善導大師與淨土法門</節>
　　　　<節>七、稱名念佛為正業</節>
　　安樂集云，諸佛以四種方便度化眾生。一、以相好光明度化眾生。此是以身業
度化眾生。佛以神通大方便，於無相法，而現三十二相，八十種好及無量光明。令
眾生起歡喜心仰慕心，而受度化。二、說法弘教度眾生。此是以口業而興度化。佛
以神通大方便，於不可說法，而以言語宣說。令眾生聞法歡喜，而受度化。三、以
神通變化度眾生。此是意業度眾生。以神通變化，折伏剛強難調眾生，而度化之。
四、以名號度眾生。此是以悲願功德力度眾生。佛秉大願，十方眾生，稱佛名者，
皆蒙度脫。佛是萬德洪名，一經稱念，可滅無量罪。
　　善導大師立五念法門，一、禮拜門。身禮阿彌陀佛。二、讚歎門。口業讚歎阿
彌陀佛。三、觀察門。意業觀想阿彌陀佛。四、讀誦門。讀誦無量壽經，阿彌陀經
，觀無量壽佛經。五、稱名門。稱念阿彌陀佛名號，求願往生。
　　於五念門中，唯稱名一門，為修行正業。其餘禮拜、讚歎、觀察、讀誦等。皆
是修行助業。有稱名願生之正業，輔以禮拜、讚歎、觀察、讀誦等為助緣。如油之
助火，火勢之借油，方能成就往生淨業。所以善導大師，獨以稱名一門為正業。其
餘禮拜等四門，為修行助業。
　　何以稱名一門，有如是大之功德？須知諸佛名號，萬德莊嚴。阿彌陀者，譯為
無量光無量壽。無量光者，橫遍十方。無量壽者，豎窮三際。所以稱一佛名，即稱
一切佛名。一切佛名，皆不出乎一佛名。
　　三藏十二部，無非讚歎於佛。若非讚諸佛德，則三藏十二部便落虛妄。換句話
說，若非讚佛實德，則三藏十二部便無價值了。
　　諸佛之實德，在於自覺覺他覺滿。佛者十號具足，十號者如來、應供、正遍知
、明行足、善逝、世間解、無上士、調御丈夫、天人師、佛世尊。
　　前五號如來、應供、正遍知、明行足、善逝。是諸佛自覺之德自利之德。後四
號世間解、無上士、調御丈夫、天人師，是佛覺他之德利他之德。如是自覺覺他覺
滿，自利利他俱利，名之曰佛。
　　或曰此是十方諸佛通具之德，何故獨稱西方阿彌陀佛名號？此有二意，一者阿
彌陀佛四十八願，願願為度末法眾生。二者世尊為令眾生標心有方，故獨讚稱念西
方阿彌陀佛。其實諸佛是法界身，一即一切，一切即一也。
　　善導大師於往生禮讚偈中曾說，若稱念阿彌陀佛一聲，即能除滅八十億劫生死
重罪。十往生經云，若有眾生念阿彌陀佛願往生者，彼佛即遣二十五菩薩擁護行者
。若行若坐，若住若臥，若晝若夜，一切時一切處，不令惡鬼惡神得其便也。
　　又如觀音經云，若稱禮念阿彌陀佛，願往生彼國者。彼佛即遣無數化佛，無數
化觀音勢至菩薩，護念行者。復與前二十五菩薩等，百重千重圍繞行者。不問行住
坐臥，一切時處若晝若夜，常不離行者。
　　又如無量壽經云，若我成佛，十方眾生稱我名號，下至十聲，若不生者，不取
正覺。彼佛今現在世，當知本誓重願不虛。眾生稱念，必得往生。
　　又如阿彌陀經云，若有眾生，聞說阿彌陀佛，執持名號，若一日若二日，乃至
七日，一心稱佛不亂。命欲終時，阿彌陀佛與諸聖眾，現在其前。此人終時，心不
顛倒，即得往生彼國。
　　次下並有六方諸佛證明。經云一一方如恒河沙等諸佛，各於本國出廣長舌相，
遍覆三千大千世界，說誠實言。汝等眾生，皆應信此一切諸佛所護念經。
　　云何名護念？若有眾生，稱念阿彌陀佛，若七日乃至一日，下至十聲，乃至一
聲一念等，必得往生。恒河沙佛證成此事，故名護念經。又稱佛往生者，常為六方
恒河沙等諸佛之所護念，故名護念經。
　　故稱念佛名，求願往生，必得往生。稱佛名號，可滅重罪。所以念佛法門，功
德無量。
　　依觀經等明般舟三昧行道往生讚云：
　　「一日七日專稱佛，命斷須臾生安樂，一入彌陀涅槃國，即得不退證無生。」
故善導大師，特別重視念佛法門。往生彼國，縱下品下生，亦證不退，永不退墮凡
夫位。證無生者，是指上品生人。上品上生，生彼國已，聞法即證無生。中下二生
，亦必當證無生。故曰一入彌陀涅槃國，即得不退證無生。
　　至於念佛滅罪，行道往生讚亦云，「利劍即是彌陀號，一聲稱念罪皆除。」所
以稱名功德無量，可以往生，可以滅罪。
　　依無量壽經，稱佛名號畢命為期。依阿彌陀經，一日至七日一心不亂，即得往
生。依觀經所說，十念即得往生。此是說明，念佛法門極為方便。若能盡形壽持念
佛名，亦得往生。但持念佛名，必須至誠懇切。以持名為正業，并以禮拜、讚歎、
觀察、讀誦，及一切餘善而資助之。云何以為資助？凡禮拜讚歎觀察讀誦，及一切
餘善功德，悉皆迴向願生西方，願見彌陀。如此念佛，畢命為期，必得往生。
　　依阿彌陀經，若不能盡形壽持念佛名，一日二日乃至七日勇猛精進，念至一心
不亂，亦得往生。
　　如果無暇七日進修，或平時不信不念。臨命終時，至誠歸命願生西方。十稱南
無阿彌陀佛，便蒙佛及聖眾，現前接引。釋迦無虛語，彌陀無虛願，若人起淨信，
便應信受佛語，依教奉行。
　　所以依觀經等明般舟三昧行道往生讚云：「隨順釋迦如來教，佛教多門八萬四
。正為眾生機不同，欲覓安身當住處，先求要行入真門。門門不同名漸教，萬劫苦
行證無生。」
　　可知其餘八萬四千法門，要須曠劫修行。如此久遠，凡夫眾生，難修難證。
　　「畢命為期專念佛，須臾命斷佛迎將。」
　　此說念佛求生西方，直捷易行。不勞經歷多劫，勿須難行苦行。一旦生至彼國
，聞法即得無生忍。
　　「一食之時尚有間」一食之時雖短，尚生煩惱間隔佛道也。何況多生多劫，而
不生惑造業呢？所以接著說：「如何萬劫不貪瞋？貪瞋障受人天路，三惡四趣內安
身。」
　　眾生經歷多劫，難免起惑造業。所以不但求得無生忍遙遙無期，甚至三塗惡報
亦復難免。
　　「欲到彌陀安養國，念佛戒行必須回。」念佛持戒，必須迴向願生西方也。故
曰念佛戒行必須回。
　　「戒行專精諸佛讚，臨終華座自來迎。一念之間入佛會，三界六道永除名，三
明六通皆自在，畢命不退證無為。」
　　十方諸佛，皆化眾生，何故偏念西方阿彌陀佛？同時極樂世界，去此十萬億佛
土。十萬億佛土，相距不謂不遙，何故偏求往生？行道往生讚有云：
　　「誓願今生順佛教，行住坐臥專念佛，一切善業併須回，一切時中望西禮，表
知凡聖心相向。佛知眾生心雜亂，偏教正念住西方。」
　　佛教眾生偏念西方阿彌陀佛者，欲令眾生標心有方也。娑婆世界眾生心多雜亂
，雖有十方諸佛，難攝眾生散亂之心。故教眾生專念西方阿彌陀佛。故世尊告阿難
及韋提希曰：「汝及眾生，應當專心繫念一處，想於西方。云何作想？凡作想者，
一切眾生，自非生盲。有目之徒，皆見日沒。當起想念，正坐西向，諦觀於日欲沒
之處。令心堅住，專想不移。見日欲沒，狀如懸鼓。既見日已，閉目開目，皆令明
了。」
　　所以念佛人，行住坐臥，應想望西方。知西方有佛，不敢向西方吐痰及大小便
利。應知西方雖去十萬億，然不出我之恭敬心。若能至誠懇切念佛，便可彈指之間
入寶池也。
　　持戒念佛功德無量，勝過一切財施功德。讚云：
　　「相續念佛報佛恩，雖捨錢財造功德，不如持戒斷貪瞋。普敬眾生常念佛，自
他功德併須回。安心定意生安樂，獨超三界出煩籠。臨終見佛華台至，須臾即入寶
池會。蓮華大眾皆歡喜，即與天衣隨意著。菩薩聲聞將見佛，禮佛一拜得無生。彌
陀告言諸佛子，極樂何如彼三界，新往化生俱欲報，合掌悲咽不能言。得免娑婆長
劫苦，今日見佛釋迦恩。」
</檔>
