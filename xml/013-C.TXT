<檔>
<篇>金剛經</篇>
<節>金剛般若波羅蜜經講記</節>
<_-節>莊嚴淨土分第十</_-節>
<_-節>無為福勝分第十一</_-節>
<_-節>尊重正教分第十二</_-節>
<_-節>如法受持分第十三</_-節>
<_-節>離相寂滅分第十四</_-節>
　 　　　　<節>莊嚴淨土分第十</節>
　　<經>【佛告須菩提。於意云何。如來昔在然燈佛所。於法有所得不。世尊。如
　　　來在然燈佛所。於法實無所得。須菩提。於意云何。菩薩莊嚴佛土不。
　　　不也世尊。何以故。莊嚴佛土者則非莊嚴。是名莊嚴。是故須菩提。諸
　　　菩薩摩訶薩應如是生清淨心。不應住色生心。不應住聲香味觸法生心。
　　　應無所住而生其心。須菩提。譬如有人身如須彌山王。於意云何。是身
　　　為大不。須菩提言。甚大世尊。何以故。佛說非身是名大身。】</經>
　　然燈佛亦譯為錠光佛。釋迦牟尼佛，於然燈佛時，親證法性空不可得。佛以無
所得心，買五莖華供佛。并布髮於泥，令然燈佛蹈之而過。是蒙佛授記，當來作佛
，號釋迦牟尼。佛以此事問須菩提，我在然燈佛所，有法得阿耨多羅三藐三菩提嗎
？
　　須知佛以無所得故，方蒙佛授記。若仍以有所得心，當不蒙佛授記也。故須菩
提答曰，世尊！如來於然燈佛所，於法實無所得。
　　無所得者，義即心無所住，不取於相也。心無所住，不取於相，即親證法性。
以親證法性故，乃蒙佛授記，當來作佛。
　　須菩提！於意云何？菩薩莊嚴佛土不？不也，世尊。
　　云何莊嚴佛土？菩薩摩訶薩，自不行粗業，亦教他不行粗業，是名莊嚴佛土。
　　何謂菩薩粗業？例如起貪瞋癡是菩薩粗業，行十不善是菩薩粗業，住心取相是
菩薩粗業，墮二乘地不度眾生是菩薩粗業……。
　　以菩薩親證法性，心無所住，不取於相。所以須菩提回答說，不也世尊！
　　何以故？莊嚴佛土者，則非莊嚴，是名莊嚴。
　　第一義性本空寂，離言語相，文字相，心緣相。凡言語相文字相心緣相，皆非
法性。而法性者，無法用言語文字表達。故曰莊嚴佛土相者，則非莊嚴，是名相的
莊嚴。
　　此理甚深，我們現在舉譬喻，以便了解。譬如酸梅是酸的，葡萄亦是酸的。但
我們要問，究竟這兩種酸，是如何酸法？恐怕無法用言語文字使你知道。如果你想
知道，只要吃一粒酸梅和一粒葡萄，便知道了。
　　但你知道了以後，縱然你說遍了天下的話，寫遍了天下的文字，亦無法表達出
來讓別人知道。所以言語文字只是名相，不是法性。
　　再如「疼」這個字，是名相而不是法。如果這個字就是法，我用筆寫在紙上，
應該筆和紙都疼才對。如果我說疼這個名，就是法的話，應該我嘴巴疼才對。如果
我心中想的疼，就是疼法，應該我的心疼。既然沒有這些情形，故莊嚴佛土者，則
非莊嚴，僅是名相莊嚴而已。
　　是故須菩提！諸菩薩摩訶薩應如是生清淨心，不應住色生心，不應住聲香味觸
法生心，應無所住而生其心。
　　不應住六塵生心者，是不取相住心也。云何既云「無所住」，復言「而生其心
」呢？原來無所住者，是言不住。而生其心者，是言即此不住亦不住也。
　　總而言之，金剛經全文，處處句句均在闡釋應云何住，云何降伏其心的道理。
請大家留意之。
　　須菩提！譬如有人身如須彌山王……。
　　依長阿含經，以須彌山為中心，其外有八山，共為九山。九山者，一、須彌，
二、佉提羅，三、伊沙陀羅，四、遊乾陀羅，五、蘇達梨那，六、安濕縛竭拏，七
、尼民陀羅，八、毘那多迦，九、斫迦羅。
　　須彌山高八萬四千由旬，佉提羅山高四萬二千由旬，伊沙陀羅山高二萬一千由
旬。其餘諸山，依次遞減。以須彌山最高，故稱為山王。
　　有人身如須彌山王，身雖高大，但仍是有相之法。故須菩提言，佛說非身，是
名相大身也。
　　　　<節>無為福勝分第十一</節>
 　　<經>【須菩提。如恒河中所有沙數。如是沙等恒河。於意云何。是諸恒河沙寧
　　　為多不。須菩提言。甚多世尊。但諸恒河尚多無數。何況其沙。須菩提
　　　。我今實言告汝。若有善男子善女人。以七寶滿爾所恒河沙數三千大千
　　　世界。以用布施得福多不。須菩提言。甚多世尊。佛告須菩提。若善男
　　　子善女人。於此經中乃至受持四句偈等。為他人說。而此福德勝前福德
　　　。】</經>
　　須菩提！如恒河中所有沙數，如是沙等恒河。於意云何？是諸恒河沙寧為多不
？
　　恒河又名殑伽河，兩岸沙極多。佛世時近河而住，故恒河為比丘所熟見。所以
佛多以恒河沙譬喻其多。
　　恒河沙已多無數，如是沙等恒河，所有諸河之沙，豈可測知？故須菩提言，甚
多世尊！
　　須菩提！我今實言告汝，若有善男子善女人，以七寶滿爾所恒河沙數三千大千
世界，以用布施，得福多不？須菩提言，甚多世尊！
　　當知！如是布施，得福雖多，但總是有相之福，無法與等虛空之法性相較。
　　所以佛告須菩提，若善男子善女人，於此經中乃至受持四句偈等，為他人說，
而此福德勝前福德。
　　於此經中受持乃至四句偈等為他人說，即是徹證法性，其福德不可思量。故此
福德勝前福德。
　　　　<節>尊重正教分第十二</節>
 　　<經>【復次須菩提。隨說是經乃至四句偈等。當知此處一切世間天人阿修羅。
　　　皆應供養如佛塔廟。何況有人盡能受持讀誦。須菩提。當知是人成就最
　　　上第一希有之法。若是經典所在之處。則為有佛若尊重弟子。】</經>
　　復次須菩提！隨說是經乃至四句偈等，當知此處一切世間天人阿修羅等，皆應
供養如佛塔廟。
　　隨說不同於具足說。具足說是宣說經的全文，隨說是隨緣隨分隨力而說，非是
宣說經的全文。乃至四句偈最少的一部份。當知一切世間天人阿修羅，皆應供養。
　　一切世間本來是六道世間，今言天人阿修羅者，是僅言三善道。至於三惡道眾
生，為苦所逼，無暇修供養，故不說也。
　　供佛靈骨之處曰塔，供佛像之處曰廟。諸佛非身，以法為身。故金剛經即佛法
身也。
　　何況有人盡能受持讀誦？
　　隨說是經乃至四句偈等，便有如是功德。何況有人盡能受持讀誦，其功德將更
不可思議也。
　　須菩提！當知是人，成就最上第一希有之法。
　　當知是受持讀誦為人演說者，定將成就最上第一希有之法。最上第一希有之法
，即阿耨多羅三藐三菩提也。受持讀誦金剛經為人演說者，即深悟法性，不取於相
。故能成就阿耨多羅三藐三菩提也。
　　故知發阿耨多羅三藐三菩提心者，應於金剛經，悟入法性，受持讀誦，為人演
說也。
　　若是經典所在之處，則為有佛，若尊重弟子。
　　如果此金剛經所在之處，即佛法身常住。故曰則為有佛，以法即佛也。若尊重
弟子，要像弟子們尊重佛一樣，尊重此金剛經。因為金剛經，即佛法身故。
　　此是說敬法如敬佛也。今人多於經卷不加重視，輕拋污瀆，實得多罪。今睹此
經文，當生戒慎之心。
　　　　<節>如法受持分第十三 </節>
　　<經>【爾時須菩提白佛言。世尊。當何名此經。我等云何奉持。佛告須菩提。
　　　是經名為金剛般若波羅蜜。以是名字汝當奉持。所以者何。須菩提。佛
　　　說般若波羅蜜。則非般若波羅蜜。須菩提。於意云何。如來有所說法不
　　　。須菩提白佛言。世尊。如來無所說。須菩提。於意云何。三千大千世
　　　界所有微塵是為多不。須菩提言。甚多世尊。須菩提。諸微塵如來說非
　　　微塵。是名微塵。如來說世界非世界。是名世界。須菩提。於意云何。
　　　可以三十二相見如來不。不也世尊。不可以三十二相得見如來。何以故
　　　。如來說三十二相即是非相。是名三十二相。須菩提。若有善男子善女
　　　人。以恒河沙等身命布施。若復有人於此經中乃至受持四句偈等。為他
　　　人說其福甚多。】</經>
　　法性空寂，乃第一義諦。於第一義中，無有分別。於第一義中，無生無滅，無
修無證，無成不成。要欲奉持，必以世諦。換句話說，實相般若是不可修不可證，
不可奉行的。要想起觀行般若，必須借文字般若。而文字般若與觀行般若，皆世諦
攝。以如是故，所以須菩提問佛，當何名此經，我等云何奉持？
　　佛告須菩提，是經名為金剛般若波羅蜜。
　　金剛般若波羅蜜，其含義已如前解。以是假名相，汝當奉持。以此文字般若，
便於汝起觀行般若也。但是汝起觀行般若時，須是會入法性，心無所住不取於相。
因為名相是假，不可執以為實故。汝當如是奉持也。
　　故接著便說，所以者何？須菩提！佛說般若波羅蜜，則非般若波羅蜜。
　　因為法性空寂，無形無相，不可說故。所可說者，皆是假名，而無實義。故曰
佛說般若波羅蜜，則非般若波羅蜜。
　　須菩提！於意云何？如來有所說法不？須菩提白佛言，世尊！如來無所說。
　　因為法不可說，故須菩提答言，如來無所說。
　　須菩提！於意云何？三千大千世界所有微塵是為多不？須菩提言，甚多世尊！
　　佛再呼須菩提，以事喻明。三千大千世界，是眾多微塵所聚成的。故三千大千
世界，所有微塵甚多。然如是之多，只是假相，而無實義。
　　須菩提！諸微塵如來說非微塵，是名微塵。
　　一切法不可說，只是假名相而無實義。故諸微塵如來說非微塵，是名微塵。正
如所謂的疼，不是疼法，只是假名而已。以同樣的理由，則「如來說世界，非世界
，是名世界。」亦就不難了解了。
　　須菩提！於意云何？可以三十二相見如來不？
　　微塵非微塵，是名微塵；世界非世界，是名世界。皆說明諸相是假，不可取著
為實。今言佛之三十二相，亦復是假，非如來法身也。故須菩提答言，不可以三十
二相得見如來法身。何以故？如來說三十二相皆是假相，故即是非相，是名三十二
相。
　　最後復以假相，與法性比較。若有善男子善女人，以恒河沙等身命布施，不如
有人於此經中受持最少一部份，為他人說，其福甚多。何以故？因為以恒河沙等身
命布施，皆假相法也。
　　　　<節>離相寂滅分第十四</節>
　　<經>【爾時須菩提聞說是經深解義趣。涕淚悲泣而白佛言。希有世尊。佛說如
　　　是甚深經典。我從昔來所得慧眼。未曾得聞如是之經。世尊。若復有人
　　　得聞是經。信心清淨則生實相。當知是人成就第一希有功德。世尊。是
　　　實相者則是非相。是故如來說名實相。世尊。我今得聞如是經典。信解
　　　受持不足為難。若當來世後五百歲。其有眾生得聞是經信解受持。是人
　　　則為第一希有。何以故。此人無我相人相眾生相壽者相。所以者何。我
　　　相即是非相。人相眾生相壽者相即是非相。何以故。離一切諸相則名諸
　　　佛。佛告須菩提。如是如是若復有人得聞是經。不驚不怖不畏。當知是
　　　人甚為希有。何以故。須菩提。如來說第一波羅蜜非第一波羅蜜。是名
　　　第一波羅蜜。須菩提。忍辱波羅蜜如來說非忍辱波羅蜜。何以故。須菩
　　　提。如我昔為歌利王割截身體。我於爾時無我相無人相無眾生相無壽者
　　　相。何以故。我於往昔節節支解時。若有我相人相眾生相壽者相應生瞋
　　　恨。須菩提。又念過去於五百世作忍辱仙人。於爾所世無我相無人相無
　　　眾生相無壽者相。是故須菩提。菩薩應離一切相發阿耨多羅三藐三菩提
　　　心。不應住色生心。不應住聲香味觸法生心。應生無所住心。若心有住
　　　則為非住。是故佛說菩薩心不應住色布施。須菩提。菩薩為利益一切眾
　　　生。應如是布施。如來說一切諸相即是非相。又一切眾生則非眾生。須
　　　菩提。如來是真語者。實語者。如語者。不誑語者。不異語者。須菩提
　　　。如來所得法此法無實無虛。須菩提。若菩薩心住於法而行布施。如人
　　　入闇則無所見。若菩薩心不住法而行布施。如人有目日光明照見種種色
　　　。須菩提。當來之世若有善男子善女人。能於此經受持讀誦。則為如來
　　　以佛智慧悉知是人。悉見是人。皆得成就無量無邊功德。】</經>
　　爾時須菩提，聞說是經深解義趣，涕淚悲泣而白佛言，希有世尊！佛說如是甚
深經典，我從昔來所得慧眼，未曾得聞如是之經。
　　爾時須菩提，聞說金剛經甚深意旨，大受感動。甚至被感動得涕淚悲泣。於是
向佛讚歎言，自己以前所得之慧眼，未曾得聞如是之經。未曾得聞如是之經者，於
此甚深經義，未能領解也。
　　慧能照事理，故假名慧眼，非是慧眼能見物也。慧眼不見有為法，不見無為法
，以不見一切法故，乃能洞達其理。
　　須菩提過去所得慧眼，入理不深，故曰未曾得聞如是之經。
　　世尊！若復有人，得聞是經信心清淨，則生實相。當知是人成就第一希有功德
。
　　信心清淨，是清淨心不為餘法所亂，不為諸相所迷。深信一切法清淨，深信一
切法不可得。如果深信一切法清淨不可得，便不會住心取相了。諸法無相，便是實
相。故曰得聞是經信心清淨，則生實相。
　　實相即是阿耨多羅三藐三菩提，即是無上功德。所以說，當知是人成就第一希
有功德。
　　世尊！是實相者，則是非相，是故如來說名實相。
　　則是非相者，是說是實相者，即是無相也。如來所謂實相者，不過是假名而已
。
　　一切諸相，無非緣有假相。既是緣有假相，故無自性。法無自性，故一切法無
相。是知一切法無非實相，是曰諸法實相。諸法實相者，其性一也。既知諸法實相
，當知實相諸法。實相諸法者，換句話說，無相即是諸相也。故達實相者，於相即
知無相，於無相即知是相。此是一法，莫作二會。是以諸相宛然，即是無相湛然。
無相湛然，即是諸相宛然。故諸法實相，異而非異，故曰性一。實相諸法，非異而
異，故曰相異。一而非一，非一而一。異而非異，非異而異。相而無相，無相而相
，是謂實相。
　　故一切諸法無非實相，實相即是一切諸法。若有人問何為實相。則我們要問，
甚麼不是實相？
　　云何能會入此法？欲會此法，必須心無所住，不取於相。若如是生信，便是信
心清淨。
　　世尊。我今得聞如是經典，信解受持不足為難。若當來世後五百歲，其有眾生
生得聞是經，信解受持，是人則為第一希有。
　　須菩提是大阿羅漢，於此金剛經信解受持不足為難。若末法時期，有人得聞是
經，信解受持，是人則為第一希有難得。因為此人深達實相故。
　　何以故。此人無我相人相眾生相壽者相。
　　因為此人深達實相無相，故無我人眾壽相。無四相者，即見法性，故此人第一
希有。
　　所以者何？我相即是非相，人相眾生相壽者相即是非相。
　　以我人眾壽相，皆緣生假有。因為假有非實故，是以我相即是非相，人眾壽相
即是非相。非相者，乃無相也。易言之，我相即是無相，人眾壽相即是無相也。
　　何以故。離一切諸相，則名諸佛。
　　佛者，即實相義。實相者，即無相也。故離一切諸相，則名諸佛。當知離一切
諸相，即佛法身也。法身無相，即是實相。以如是故，若有人於是經信解受持，是
人則為第一希有也。
　　佛告須菩提，如是如是，若復有人得聞是經，不驚不怖不畏，當知是人甚為希
有。
　　須菩提領解金剛經義趣，蒙佛印可曰如是如是。若復有人得聞是經，不驚不怖
不畏。云何有驚怖畏？若人著相，則有驚怖畏。若不著相，則無驚怖畏。若人著我
人眾壽，則有驚怖畏。若無我人眾壽，則無驚怖畏。若人聞此無相法，不驚不怖不
畏，當知是人甚為希有。
　　何以故？須菩提！如來說第一波羅蜜，（即）非第一波羅蜜，是名第一波羅蜜
……
　　以諸法無相故，所以佛說第一波羅蜜，非第一波羅蜜，是名第一波羅蜜。乃至
忍辱波羅蜜，亦復如是。
　　有人說第一波羅蜜，是布施波羅蜜。此人是依六度次第而說，因為六度中第一
度便是布施。有人說第一波羅蜜，是般若波羅蜜。此人是依義理而言，因為以般若
故，布施持戒忍辱精進禪定等五者，方稱為波羅蜜。若無般若，僅為布施、持戒、
忍辱、精進、禪定，不得稱為波羅蜜。所以第一波羅蜜，是般若波羅蜜。
　　至於何故於六波羅蜜中，復特別提出忍辱波羅蜜？這是因為忍辱功德殊勝，勝
過持戒苦行。若無忍辱波羅蜜，六波羅蜜功德，便無法成滿。故毘婆尸如來戒經中
說，忍辱第一道也。
　　一切法性空，一切法無相，一切法不可說。而所說者，皆是假名，非真實義。
故第一波羅蜜，非第一波羅蜜，是名第一波羅蜜。忍辱波羅蜜，亦復如是。
　　何以故下，佛舉自己的故事，說明不著於相，方能成就忍辱波羅蜜。
　　歌利王譯為鬥諍王，無道之王也，即波羅奈國王也。歌利王無道，殘害忍辱仙
人。將忍辱仙人，割截身體。爾時忍辱仙人，即釋迦牟尼佛身是。
　　我昔為歌利王割截身體，爾時無我相無人相無眾生相無壽者相，故能忍辱。我
於往昔節節支解時，若有我相人相眾生相壽者相，即不能忍辱，應生瞋恨。
　　須菩提！又念過去於五百世作忍辱仙人，於爾所世，無我相無人相無眾生相無
壽者相。
　　佛言我過去於五百世中，做忍辱仙人。以無我人眾壽相故，方能成就忍辱行也
。
　　是故須菩提！菩薩應離一切相發阿耨多羅三藐三菩提心。
　　此是遙答「善男子善女人，發阿耨多羅三藐三菩提心，應云何住，云何降伏其
心。」也。善男子善女人，欲發無上菩提心者，應離一切相發心也。
　　應心無所住，不應住色生心，不應住聲香味觸法生心。應生無所住心。
　　心無所住，自然不取於相。如是方能深入法性，成就第一希有功德，方能成就
阿耨多羅三藐三菩提。故發無上菩提心者，應心無所住。心所住境，不外六塵。故
曰不應住色聲香味觸法生心。
　　若心有住，則為非住。
　　因為六塵皆緣起法，緣起無性體即虛妄。住於虛妄，即是虛妄而住，故曰則為
非住。
　　是故佛說菩薩心不應住色布施。
　　此是略說，菩薩心不應住六塵，行乎六度也。若具足說，應為「菩薩心不應住
色聲香味觸法，行布施持戒忍辱精進禪定般若。」
　　須菩提！菩薩為利益一切眾生，應如是布施。心無所住而行布施，則菩薩心行
乃可平等。故能利益一切眾生也。
　　如來說一切諸相即是非相，又說一切眾生則非眾生。
　　因為一切諸相，及一切眾生，皆因緣假有，故曰非相非眾生。此處之「眾生」
，是廣義的。凡一切因緣所生法，皆名眾生。
　　須菩提！如來是真語者，實語者，如語者，不誑語者，不異語者。
　　如來所說，真實不虛，故曰真語者實語者。如者不二不異，是無礙義，平等義
。不誑語是不欺騙也，菩薩不誑騙自己，不誑騙眾生，不誑騙於佛。不異語者，是
無前後更改變異也。
　　究其實，佛具五語，是以二諦說法故。二諦者，第一義諦與世諦。第一義諦者
，諸法性空也。世諦者，諸法緣起也。佛說緣起性空，性空為真為實，故曰真語實
語。佛說性空緣起，以緣起諸法皆無性無礙平等故，所以不二不異謂之如。如約性
空緣起言，此法謂之真如。如約緣起性空言，此法謂之如實。以真如如實故，所以
佛說法不誑眾生。以此法究竟了義故，所以佛說法無前後變異。故知佛以二諦如實
說法，所有言說，是真語實語如語不誑語不異語者。
　　須菩提。如來所得法，此法無實無虛。
　　無實無虛者，言不可得也。不可得其有，故曰無實。不可得其空，故曰無虛。
何故不得其有？以有者緣起也，緣起性空，故不得其有。何故不得其空？以空不自
空，緣起故空，是知空即緣起，故不得其空。佛所得法，無實無虛，以不可得故。
　　須菩提！若菩薩心住於法而行布施，如人入闇，則無所見。若菩薩心不住法而
行布施，如人有目，日光明照，見種種色。
　　若菩薩心住於法，必是取著於相。被相所障，則不見法性。以不見法性故，如
人入闇，則無所見。
　　若菩薩心不住法，則明見法性。於色見色性，於聲見聲性，於香味觸法見香味
觸法性。的的分明，究竟見諸法性，如人有目，日光明照，能見種種色也。
　　須菩提！當來之世，若有善男子善女人，能於此經受持讀誦，則為如來以佛智
慧，悉知是人，悉見是人，皆得成就無量無邊功德。
　　於此金剛經受持讀誦深解義趣，當知此人便能心無所住，不取於相。心無所住
不取於相，便可不被相障，深見法性。法性無二，佛生同具。故為如來以佛智慧，
悉知是人，悉見是人。因為於究竟法性中，佛佛道同也。
　　悉知是人，悉見是人，皆得成就無量無邊功德。無量無邊功德者，阿耨多羅三
藐三菩提也。
　　這是說，善男子善女人發阿耨多羅三藐三菩提心，應於此金剛經信解受持。信
解受持金剛經者，便能離我人眾壽相者。離我人眾壽相，自然心無所住。若能心無
所住，便可徹見法性，成就阿耨多羅三藐三菩提功德矣。
</檔>
