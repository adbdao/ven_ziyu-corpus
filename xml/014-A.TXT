<檔>
<篇>大方等大集經賢護分通義</篇>
<節>大方等大集經賢護分通義</節>
　　　　　　　　　　大方等大集經賢護分通義卷第一
　　　　　　　　　　　　　隋天竺三藏闍那崛多譯
　　　　　　　　　　　　　　　　　　　　　　　　釋　　智　　諭　　撰
　　　　<節>釋經題</節>
　　<經>【大方等】</經>
　　大方等大集經賢護分，又名大集賢護經。大方等者，為大乘經之通稱，亦稱大
方廣。於方等經中最上，故稱大方等。
　　理正曰方，平等曰等，故稱方等。平等者，是如如義，無礙義，無差別義，法
界義。
　　又教出第一義曰方，教出世俗義曰等。第一義為其體，世俗義名其用。體用不
二，一乘妙旨，故曰大方等。
　　<經>【大集】</經>
　　此有二說，一者佛在欲色二界中間，廣集十方諸佛諸大菩薩，宣說大乘之法，
故名大集。二者佛隨處集大眾而說之經，名為大集。此賢護分，即屬第二種。
　　<經>【經】</經>
　　梵語修多羅，本譯為綖，有貫穿義。亦譯為契經，謂其契理契機。經者，即契
經之簡稱。
　　<經>【賢護分】</經>
　　亦稱賢護長者，亦稱賢護菩薩，以其為在家之菩薩也。賢護是翻譯名，梵名曰
跋陀。般舟三昧經，稱陀和菩薩。思益梵天所問經，稱跋陀婆羅。為十六賢土之
首。大佛頂首楞嚴經，亦稱跋陀婆羅。首楞嚴經卷五有云：「跋陀婆羅，并其同伴
十六開土，即從座起，頂禮佛足，而白佛言，我等先於威音王佛，聞法出家。於浴
僧時，隨例入室，忽悟水因。既不洗塵，亦不洗體，中間安然，得無所有……。」
以上所說，即賢護菩薩也。
　　此經系大方等大集經之一分，故名賢護分。
　　<經>【隋天竺三藏闍那崛多譯】</經>
　　隋是隋朝。天竺即印度。三藏者，經律論。通達經律論者，名三藏法師，簡稱
曰三藏。
　　闍那崛多，譯曰德志。揵陀囉國人，剎帝利種。昆季五人，崛多最幼。幼年出
家，與師遊方弘化。
　　初出國境時，同志十人。久歷艱辛，始至中國。至中國時，六人損折，僅餘四
人。初至長安，止草堂寺。
　　隋開皇年間，文帝優遇，敕譯佛經。至開皇二十年入寂，春秋七十有八。
　　譯經合三十部，一百七十六卷。此大集經賢護分，即其中之一也。
</檔>
