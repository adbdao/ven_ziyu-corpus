<檔>
<篇>大方等大集經賢護分通義</篇>
<節>大方等大集經賢護分通義</節>
<節>大方等大集經賢護分通義卷第二</節>
　　　　<節>思惟品第一之二</節>
　　<經>【賢護。我時則亦授彼佛記。是人當來必得成佛。號曰德光明如來應供等
　　　正覺乃至佛世尊。】</經>
　　佛言賢護！如是善男子，我亦與彼授記，當來作佛，號德光明，十號具足。
　　授記者，因果法也。菩薩修因，必當證果，故應與授記。但不應以有所得心受
記，若以有所得心，記亦失，無記亦失，以有所得故。以無所得心受記者，記亦得
，無記亦得。以畢竟空中建立一切法，一切法皆歸畢竟空故。約一切法邊講，便是
實相諸法。約畢竟空邊說，便是諸法實相。故以無所得心，記與無記，皆不出第一
義。
　　<經>【賢護。是中三昧誰當證知。今我弟子摩訶迦葉。帝釋德菩薩。善德天子
　　　。及餘無量諸菩薩輩。咸已修得此三昧者。是為證。云何證。所謂空三
　　　昧也。】</經>
　　世尊引人作證，是中無量諸菩薩，皆證得空三昧。例如大迦葉，帝釋德菩薩，
善德天子，及無量諸菩薩等，皆已修得空三昧也。
　　<經>【賢護。我念往昔有佛世尊。號須波日。時有一人行值曠野。飢渴困苦遂
　　　即睡眠。夢中具得諸種上妙美食。食之既飽無復飢虛。從是寤已還復飢
　　　渴。是人因此即自思惟。如是諸法皆空無實。猶夢所見本自非真。如是
　　　觀時悟無生忍。得不退轉於阿耨多羅三藐三菩提。】</經>
　　賢護！我念往昔，有佛世尊，號須波日……
　　世尊舉昔證今。如人夢中得食，寤已還復飢渴。其實吾人日中雖覺，亦如夢中
。六道矇昧，皆在夢中。何以知之？諸法因緣所生，法屬因緣，無有自性。無性之
法，當體即空。然眾生迷悶，妄執為實有。故雖然自謂覺寤，實實仍在夢中。
　　如果寤知諸法性空無實，安忍不疑，便得證入空三昧矣。故是人因此，即自思
惟，一切諸法皆空無實，醒時夢時，一般無二。如是觀時，便悟無生法忍。
　　悟無生忍者，見法性也，悟無上佛道也。諸法性空，空故無生。覺知諸法無生
，便名菩提。菩提即是無上佛道。
　　既悟無上菩提之道，便得分破無明。故於無上正等菩提，得不退轉。
　　<經>【如是賢護。有諸菩薩若在家若出家。聞有諸佛隨何方所。即向彼方至心
　　　頂禮。心中渴仰欲見彼佛。故作如是專精思惟。復應當觀如是色相。亦
　　　即作彼虛空之想。而彼成就虛空想已。得住如是正思惟中。住思惟已。
　　　得見彼佛光明清徹如淨琉璃。其形端正如真金柱。如是念者彼見如來亦
　　　復如是。】</經>
　　如是賢護！有諸菩薩，若在家若出家，聞有諸佛，隨何方所，即向彼方至心頂
禮。
　　此思惟諸佛現前三昧，無論出家菩薩在家菩薩，皆可修習。修行時須恭敬其方
，向其方至誠頂禮。若念極樂世界阿彌陀佛，應恭敬西方。若坐若臥，面向西方。
不敢向西方涕唾大小便利，時時心存憶想，知西方有佛。縱至捨命，此想不移。以
此方便，可得往生。
　　如是念佛，心中渴仰欲見彼佛。如是專精思惟諸佛，便得諸佛現前也。
　　復應當觀如是色相。如十六觀經所說，此是佛報身化身也。亦即作彼虛空之想
。此是觀佛法身。凡夫之人，唯能觀佛化身。大菩薩方能觀佛報身法身。
　　依十六觀經，佛之報身，係六十萬億那由他由旬高大之身。所謂白毫宛轉五須
彌，紺目澄清四大海者是。
　　法身者清淨離相，遍一切處理體常住。非是六塵，亦不離六塵。非有非無，不
生不滅。湛然常存而不可見聞觸知，雖非見聞觸知境界，而湛然常存。故曰報者報
法身，化者化法身。
　　大菩薩非是於報身化身以外，另見法身。而是見報身化身時，即見法身也。例
如經云五陰皆空，五陰空者，即是法身也。當知空即五陰，非是空外另有五陰也。
　　故今經中說，成就虛空想已，得住如是正思惟中。如是正思惟者，知色不異空
，空不異色。色即是空，空即是色也。知諸法即是實相，實相即是諸法也。
　　故住思惟已，得見彼佛光明清徹，如淨琉璃。琉璃者，是一種青色玉石也。其
形端正，如真金柱。如是思惟念佛者，彼見如來亦復如是。謂諸佛從眾生心想中生
也。
　　<經>【復次賢護。譬如有人忽從本國至於他方雖在他方而常追憶本所生處。曾
　　　如是見。亦如是聞。如是憶念。如是了知。久追憶故於睡夢中明見自身
　　　在本生處。遊從見聞如前所更。是人後時向諸眷屬。具論夢中所見之事
　　　。我如是見。我如是聞。我如是營。為如是獲得。如是賢護。有諸菩薩
　　　若在家若出家。若從他聞有佛世尊。隨何方所即向彼方。至心頂禮欲見
　　　彼佛正念不亂。應念即見彼佛形像。或如璃或純金色亦復如是。】</經>
　　仍是先舉譬喻，後說修行。譬如有人，從於本國，遠至他方，時常憶念本所生
處。憶念過去，曾經如何見如何聞。以如是憶念，如是了知，久久追憶故，於睡夢
中，便見自身，在本所生處遊歷。同時即見聞自己以前，所更歷事。是人後時，便
向其眷屬說。我曾經夢見到某事，聞到某事。我曾經營作圖謀甚麼，曾經獲得甚麼
事物。
　　這是說心生則法生的道理。以下便說修行亦復如是。
　　如是賢護以下，說明修習諸佛現前三昧，亦是專思寂想所致也。若有在家或出
家菩薩，曾從別人聞說有佛，便向佛所在之方向，至心頂禮，求見彼佛，正念不亂
。
　　例如聞西方有阿彌陀佛，便向西方，至心禮拜，求見阿彌陀佛，求生西方極樂
世界。正念不亂者，一心不亂也，亦即專思寂想也。
　　應念即見彼佛形像。
　　應眾生之想念，即見彼佛形像。若眾生想念琉璃色佛，即見琉璃色像。想念金
色佛，即見金色像。
　　<經>【復次賢護。譬如比丘修不淨觀。見新死屍形色始變或青或黃或黑或赤。
　　　或時脹或已爛壞膿血俱流。蟲獸食噉肉盡骨白其色如珂。如是乃至觀
　　　骨離散。而彼骨散無所從來亦無所去。唯心所作還見自心。如是賢護。
　　　若諸菩薩欲得成就彼念諸佛現前三昧。隨何方所。先念欲見彼佛世尊。
　　　隨所念處即見如來。】</經>
　　譬如比丘修不淨觀。
　　比丘學道，為止過失之心，修五種停心觀。五停心觀者，即一、不淨觀，二、
慈悲觀，三、因緣觀，四、界分別觀，五、數息觀。有將界分別觀，改為念佛觀者
。
　　修不淨觀者，對治多貪眾生。此觀修有九想，即脹想，青瘀想，壞想，血塗
漫想，膿爛想，蟲噉想，散想，骨想，燒想。故經中云……或青或黃或黑或赤。或
脹、膿血、蟲噉、骨白如珂，珂者，似玉之白石也。如是乃至骨離散。
　　而彼骨散，無所從來，亦無所去。
　　此明諸法因緣生，其性故空。以性空故，是以無來無去。諸法性空，本無所有
，唯心所現，唯心所造。故見法即是自見其心也。
　　以見法即是見心故，所以菩薩念佛，即能見佛。以佛是心現，心是念起故。所
以說若人欲了知，三世一切佛，應觀法界性，一切唯心造。既然佛由心造，故見佛
即是自見其心。心是佛心，佛是心佛。以如是故，心念佛心即是佛也。
　　一真法界，不二而二。法界一真，二而不二。不二而二故，佛與眾生宛然。但
是二而不二，以不二故，一體湛然。是故一體湛然，不礙佛生宛然。佛生宛然，不
礙一體湛然。是故菩薩如法思惟諸佛，隨所念處即見如來也。
　　<經>【何以故。因緣三昧得見如來。得見彼佛有三因緣。何者為三。一者緣此
　　　三昧。二者彼佛加持。三者自善根熟。具足如是三因緣故。即得明見彼
　　　諸如來應供等正覺亦復如是。】</經>
　　何以故？因為緣於三昧力故，得見如來也。換句話說，即緣於思惟諸佛現前三
昧力故，得見於佛也。
　　得見彼佛有三因緣。謂有三種因緣，得見諸佛也。求見阿彌陀佛者，亦須此三
種因緣具足。
　　一者緣於修習念佛三昧故。修習日久，三昧成就。云何三昧成就？念佛三昧成
就，即一心不亂也。
　　二者彼佛加持。何為蒙佛加持？蒙佛加持者，心佛相應也。心佛相應，雖二而
一也。
　　三者自善根熟。自善根熟者，一心不亂，信願堅固，無貪瞋癡間雜也。
　　如是三因緣，三而一，一而三。三而一者，此三因緣皆從一心中得。一而三者
，唯是一心，由眾緣生。一而三，故不廢修習。三而一，故不失於性。不失於性，
則全修在性。不廢修習，則全性起修。
　　具足如是三因緣，即得明見諸佛也。
　　<經>【復次賢護。如人盛壯容貌端嚴。欲觀己形美惡好醜。即便取器。盛彼清
　　　油。或持淨水。或取水精。或執明鏡。用是四物觀己面像。善惡好醜顯
　　　現分明。賢護。於意云何。彼所見像。於此油水水精明鏡四處現時。是
　　　為先有耶。賢護答言不也。曰是豈本無耶。答言不也。曰是為在內耶。
　　　答言不也。曰是豈在外耶。答言不也。世尊。唯彼油水精鏡諸物。清明
　　　無濁無滓。其形在前彼像隨現。而彼現像不從四物出。亦非餘處來。非
　　　自然有。非人造作。當知彼像無所從來。亦無所去。無生無滅無有住所
　　　。時彼賢護如是答已。佛言賢護。如是如是。如汝所說。諸物清淨彼色
　　　明朗。影像自現不用多功。菩薩亦爾。一心善思見諸如來。見已即住。
　　　住已問義解釋歡喜。即復思惟。今此佛者從何所來。而我是身復從何出
　　　。觀彼如來竟無來處及以去處。我身亦爾。本無出趣豈有轉還。彼復應
　　　作如是思惟。今此三界唯是心有。何以故，隨彼心念還自見心。今我從
　　　心見佛。我心作佛。我心是佛。我心是如來。我心是我身。我心見佛。
　　　心不知心。心不見心。心有想念則成生死。心無想念即是涅槃。諸法不
　　　真思想緣起。所思既滅能想亦空。賢護當知。諸菩薩等因此三昧證大菩
　　　提。】</經>
　　復次賢護！如人盛壯，容貌端嚴。欲觀己形，美惡好醜。即便取……鏡，觀己
面像。
　　清油、淨水、水精、明鏡等四物，皆取其照物之用。明鏡照物，其影畢現。
　　然「照」與「影」，同時具足。非先非後，非內非外，非能非所。照全是影，
影全是照。無無照之影，亦無無影之照。二者同時具足，無欠無餘，不縱不橫，不
併不別。照時即是影時，影時即是照時。故曰非先有，非本無，不在內，不在外。
　　以心照境，亦復如是。心念佛時，念全是佛，佛全是念。無無念之佛，亦無無
佛之念。同時具足，無欠無餘。念具足即佛具足，佛具足即念具足。終至全心是佛
，全佛是心。心外無佛，佛外無心。心緣佛起，佛緣心現。心是不異佛之心，即心
而常佛。佛是不異心之佛，即佛而常心。故心而無心，無心而心。佛而無佛，無佛
而佛。二諦融通，一真法界。
　　此中容不得纖毫知見，若立知見，即是起心動念。起心動念，即成生死，即乖
法體。
　　佛問賢護，彼所見像，於此油、水、水精、明鏡中現時，是先有，是本無，是
在內在外嗎？
　　賢護答言，不也世尊！像由因緣而現，幻有隨緣，其性清淨。非生非滅，非有
非無，不可定執。故不可說先有，不可說本無，不可說在內，不可說在外。
　　唯彼油、水、水精、鏡諸物，清明無濁無滓，其形在前，彼像隨現。
　　只要明鏡清淨，即能現像。其像雖現，而鏡體本空。正因鏡體空淨，故能現像
。以此譬喻法性空故能隨緣，以隨緣故法性空。是知彼所現像，不從四物出，亦非
餘處來。非自然有，以緣起故。非人造作，以性空故。當知彼像無所從來，亦無所
去。無生無滅 ，無有住所。
　　佛即印可曰，如是如是，如汝所說。諸物清淨（油、水、水精、明鏡等物清淨
），彼色明朗。影像自現，不用多功。不用多功者，不加造作也。
　　以下以法合譬。菩薩亦爾，一心善思見諸如來者，無有疑惑，不雜餘念也。如
是即能親見諸佛。
　　見已即住，住已問義，解釋歡喜。
　　見佛以後，即住佛前。請問如來，修行何法，得生彼國？佛即解答，令彼歡喜
。
　　即復思惟，佛從何來，我身何出？乃知佛及我身，無來無去，唯是心造也。本
無出趣，豈有轉還？既然無來無去，故本無出生及趣死。既然如此，豈有六道輪轉
？
　　彼復應作如是思惟，今此三界，唯是心有。
　　此所謂三界空花，唯心所現也。
　　何以故？隨彼心念，還自見心。
　　何以故三界唯心呢？因為一心隨緣現三界，三界性空唯一心。心現三界成俗諦
，三界唯心是真諦。
　　本來事理圓融，一際無分。然以方便，開為二門。二門者，一、心真如門，二
、心生滅門。心真如門者，真諦也。心生滅門者，俗諦也。以真諦故，說三界唯心
。以俗諦故，說心現三界。
　　三界事相，緣起似有即空。以性空故，乃能隨緣而現三界。故空即不空，全現
為有。空非滅有之空，即空而有。有非異空之有，即有而空。故一心三界，三界一
心，一際不殊。
　　以如是故，法由心現，無法而非心。見法即是見心，終無心外法，能與心作緣
也。故曰隨彼心念，還自見心也。
　　今我從心見佛，我心作佛，我心是佛。我心是如來，我心是我身。我心見佛，
心不知心，心不見心。
　　今我以心見佛，實是我心自作佛，還以我心見也。易言之，心自現相，還以心
取。如實知者，便知自心所見佛，還由自心作，此是俗諦。若知俗諦，便知真諦。
知我所見之佛，還是我心。故曰我心是佛。
　　如來者法身佛也。如來法身，無來無去是心真如門，如來法身，無來而來，無
去而去，是心生滅門。如來法身，來而無來，去而無去，心生滅即心真如，一體常
靈。
　　我心是我身者，謂我今業報之身，亦復與佛法身不殊。只因惑業因緣，不自知
不自見而已。何故業報身即是法身？以五陰皆空故。五陰皆空，即法身也。
　　我心見佛，心不知心，心不見心。
　　本來佛由心現，見佛即是見心。然眾生我見堅固，以至於心不知心，心不見心
，猶如指不觸指，眼不見眼。
　　眾生以我見封滯，於是迷法身，落入業報身。如果一旦覺悟，知業報身性空，
不生執著，即是法身也。
　　心有想念則成生死，心無想念即是涅槃。諸法不真，思想緣起，所思既滅，能
想亦空。賢護當知，諸菩薩等，因此三昧，證大菩提。
　　以取相故，乃有想念。換句話說，心若取相，便成生死。心不取相，即是涅槃
。生死涅槃，乃一心緣起。若能心不攀緣，則生死涅槃皆如昨夢。如是畢竟清淨，
假名究竟涅槃。
　　諸法不真者，謂諸法幻有非實也。一切法本空，皆由一心思想而緣起。凡夫無
知，執幻有之法為實有。以執實有故，於是迷入生死。本無生死，以執迷而成生死
。亦無涅槃，以執覺而求出生死入涅槃。
　　若知一切法空，則所思之法既滅，能想之心亦空。如是則事理圓融，一際無分
。如來藏中法性之體，性自圓滿。雖處染而不垢，雖修治亦不淨，名曰自性清淨心
。以此性體遍照諸法，則如實知如實見，洞達一切，無有障礙矣。
　　最後佛告賢護菩薩曰，諸菩薩等，皆因修習此諸佛現前三昧，證無上佛菩提也
。
　　吾人誦經至此，當確信念佛三昧，為三昧王矣！
</檔>
