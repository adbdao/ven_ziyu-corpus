<檔>
<篇>大方等大集經賢護分通義</篇>
<節>大方等大集經賢護分通義</節>
　　　　<節>見佛品第三</節>
　　<經>【爾時世尊復告賢護菩薩言。賢護。若諸菩薩摩訶薩欲得成就此三昧者。
　　　當應於彼說法師所生諸佛想。起尊重心勿生憍慢。乃至無有諍競違逆。
　　　不順心故。然後於此勝三昧中。精懃修學方能剋證。賢護。若人於彼說
　　　法法師或比丘所。起不善心苟為異心。諍競之心故陵辱心諸不淨心。乃
　　　至不生如諸佛想。如是菩薩假令修行。終不能證如是妙定。若得證者無
　　　有是處。】</經>
　　爾時世尊復告賢護菩薩以下，謂欲成就諸佛現前三昧之菩薩摩訶薩，必須於說
法之法師，生諸佛想。敬之如佛，不得生憍慢心。
　　乃至不得與說法師，諍競違逆，或不順之心。然後於此三昧精勤修學，方能剋
證。
　　若人於說法法師或比丘所，生不善心，違異心，諍競心，故意陵辱心，及一切
不淨之心。乃至不如敬佛一般，敬說法師。則雖精進修行，亦不得成就諸佛現前三
昧。
　　<經>【賢護。譬如清靜虛空無諸雲翳。有明目人。於靜夜時仰觀空中。無量星
　　　宿區別方所。形色各異了了分明。如是賢護。菩薩摩訶薩思惟觀彼法性
　　　虛空。以想成故見諸如來。其事若此。然彼菩薩觀東方時。多見諸佛。
　　　多見百佛。多見千佛。多見百千佛。多見億佛。多見億百千佛。多見億
　　　百千那由他佛。不假作意自然現前。而彼菩薩既作如是觀東方已。欣觀
　　　南方及西北方四維上下。十方世界各多見佛。所謂多見百佛。多見千佛
　　　。多見百千佛。多見億佛。多見億百千佛。多見億百千那由他佛。不假
　　　功用皆現在前。】</經>
　　以星宿區別方所者，如觀北斗星，區別北方者是。形色各異者，謂各種星宿，
組成形式不同也。明眼人於晴空夜，便能見之。以此譬喻得諸佛現前三昧者，便能
見十方諸佛。
　　若菩薩摩訶薩，思惟觀彼法性虛空，以三昧成就故，便見十方諸如來也。其事
亦如明眼人，於晴空夜，觀星宿能區別方所一般。
　　彼菩薩三昧成就者，則觀東方，能見百佛千佛百千佛。能見億佛，億百千佛。
乃至億百千那由他佛。彼菩薩以三昧力故，見如是多佛，不假借作意，諸佛自然現
前。
　　而彼菩薩既作如是觀東方已，復觀南西北方四維上下，亦可見億百千那由他佛
。不假功用，諸佛自然現前。是即諸佛現前三昧也。
　　<經>【復次賢護。如彼阿彌陀如來應供等正覺。其世界中諸菩薩等生彼國者。
　　　於初一日觀察東方多見諸佛。多見百佛。乃至多見百千億那由他佛已。
　　　然後於第二日觀察南方如是。乃至四方事皆若此。】</經>
　　今舉阿彌陀佛國土為例，眾生生至阿彌陀佛國者，即能見十方佛也。如阿彌陀
經云，其土眾生，常以清旦，各以衣，盛眾妙華，供養他方十萬億佛。即以食時
，還到本國，飯食經行。
　　於初一日觀察東方，即於第一日觀察東方也。觀察東方，能見百千億那由他佛
。如是次第二日、三日……觀察十方諸佛，事皆若此也。
　　<經>【如是賢護。若菩薩摩訶薩成就菩薩思惟諸佛現前三昧。如是菩薩。於自
　　　土中觀察十方多見諸佛。多見百佛。乃至多見百千億那由他諸佛也。】</經>
如是賢護！如果菩薩摩訶薩，成就諸佛現前三昧時，雖然處在自己國土之中，
但觀察十方，能多見諸佛。能見到百佛千佛百千佛，乃至百千億那由他諸佛。
　　<經>【復次賢護。如諸如來成就佛眼。如是具已於一切處悉如是知悉如是見。
　　　如是賢護。若菩薩摩訶薩。亦既成就菩薩思惟一切諸佛現前三昧已。自
　　　然滿彼檀波羅蜜尸波羅蜜羼提波羅蜜毘梨耶波羅蜜禪波羅蜜般若波羅蜜
　　　。乃至滿彼一切菩薩諸功德等。】</經>
　　復次賢護！猶如諸佛具諸佛眼一般，於一切處，悉能如是知，如是見。菩薩摩
訶薩成就現前三昧者，亦如佛具佛眼一般，能知能見。
　　若菩薩成就思惟一切諸佛現前三昧，自然滿足六波羅蜜。六波羅蜜者，菩薩行
也。若菩薩成就諸佛現前三昧，自然便滿菩薩行也。
　　檀波羅蜜，譯為布施波羅蜜。尸波羅蜜，譯為淨戒波羅蜜。羼提波羅蜜，譯為
忍辱波羅蜜。毘梨耶波羅蜜，譯為精進波羅蜜。及禪波羅蜜者禪定波羅蜜，般若波
羅蜜者，譯為智慧波羅蜜。如是六波羅蜜，是菩薩行。
　　<經>【爾時世尊。為重明此義。以偈頌曰。
　　　猶如靜夜除雲霧　有明眼者仰觀空　見彼眾星過百千　晝念明了亦無失
　　　菩薩如是得定已　多見無量億千佛　復於起斯三昧後　還為大眾演最尊
　　　如我佛眼清淨故　無有障閡見世間　是諸佛子菩薩眼　出此三昧最勝觀
　　　以無相想思如來　而見十方諸等覺　破除惱毒及諸想　汝聽菩薩妙功德
　　　若聽彼法清涼心　能入空寂無畏處　如我當今說斯法　為令眾生證菩提
　　　如彼安樂諸菩薩　多見無量佛世尊　菩薩如是入思惟　亦見百千多調御
　　　如此比丘唯阿難　一聞我說悉能受　菩薩如是得三昧　聽一切法能總持
　　　成就信慚具三昧　悉捨一切世語言　常以慈心慧他說　要當到斯寂靜地】</經>
　　世尊以偈重頌如下，仍擇要釋之。
　　見彼眾星過百千，晝念明了亦無失。晝字似是「盡」字之誤。
　　以無相想思如來，而見十方諸等覺。
　　無相想者，無住心也，無取相心也。謂應以無住心，不取相心念佛也。
　　而見十方諸等覺，等覺者菩薩也。然此處意指妙覺佛言，故應是「而見十方諸
等正覺」之簡略。
　　破除惱毒及諸想。破除煩惱毒，及取相想也。
　　菩薩如是入思惟，亦見百千多調御。
　　調御師者，佛也。謂亦見百千眾多佛也。
　　如此比丘唯阿難，一聞我說悉能受。
　　阿難得聞持三昧，能受持佛所說法。
　　菩薩如是得三昧，聽一切法能總持。
　　總持者，梵文陀羅尼。謂持善不失。遮惡不生。聞法則能持善不失，遮惡不生
。
　　成就信慚具三昧，悉捨一切世語言。
　　世間語言，有名無實，故應捨之。
　　常以慈心慧他說，要當到斯寂靜地。
　　以慈心慧他說者，以世諦化他也。要當到斯寂靜地者，要須不失真諦，湛寂不
動也。即如金剛經云，云何為人演說，不取於相，如如不動。
</檔>
