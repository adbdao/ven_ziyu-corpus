<檔>
<篇>大方等大集經賢護分通義</篇>
<節>大方等大集經賢護分通義</節>
　　　　<節>正信品第四</節>
　　<經>【爾時世尊復告賢護菩薩言。賢護。若諸菩薩摩訶薩為求如是三昧寶故。
　　　當應勇猛發勤精進。自然速能入此三昧也。賢護。譬如有人乘御大船入
　　　於大海。恣意載滿眾妙珍寶。已過一切諸大難處。垂至此岸未幾之間。
　　　船忽破壞眾寶沉沒。當爾之時閻浮提人。發大叫聲生大悲苦。以失如是
　　　無價寶故。賢護。有善男子善女人。亦復如是。耳聞如斯勝三昧寶。不
　　　能書寫讀誦受持。復不能思惟如法而住。賢護。當知爾時一切世間諸天
　　　神等。亦應如是發大叫呼生大悲惱作如是言。是諸眾生深可憐愍。云何
　　　於此諸佛世尊勝三昧寶。一切諸佛之所稱揚。一切諸佛之所印可。一切
　　　諸佛之所教誡。一切諸佛最上功德。具足成就圓滿無缺。菩薩聞已當應
　　　懃求。反更遠離不肯書寫。不樂讀誦。不能受持解釋義理。不能思惟如
　　　法而住。如是放逸懈怠眾生。未來必當受大損減。】</經>
　　爾時世尊復告賢護菩薩言，若諸菩薩摩訶薩，為求如是三昧寶故，當應勇猛發
勤精進，自然速能入此三昧也。
　　般舟行道，三月內不坐不眠，勇猛精進，便得諸佛現前三昧。
　　譬如有人，乘御大船入於大海……
　　譬如有人乘大船入海求寶，滿載妙寶而歸。已經渡過一切大難處。但當船即將
靠岸之際，忽然船破眾寶沉沒。於是閻浮提人，皆大聲悲歎，生大悲苦。此用譬喻
，有人聞此三昧寶，不能書寫受持讀誦如法而住，實為可惜也。閻浮提又稱瞻部洲
，在須彌山南方，即吾人所住之處。
　　賢護！有善男子善女人，亦復如是……
　　若善男子善女人，聞此現前三昧，不能書寫讀誦受持，又不能思惟如法而住，
實為可惜。一切世間諸天神等，皆將感歎。謂是諸眾生，實可憐愍。於此諸佛殊勝
之三昧寶王，不能思惟如法而住，未來必當受大損減也。
　　此三昧寶王，乃一切諸佛之所稱揚，一切諸佛之所印可，一切諸佛之所教誡，
是一切諸佛之最上功德。是諸佛最上功德具足成就圓滿無缺。如是現前三昧，菩薩
聞已，當應勤求。但彼善男子善女人，卻反遠離。不肯書寫讀誦，不能受持，不能
解釋義理，不能思惟如法而住，像這等放逸懈怠眾生，未來必當受大損減。
　　吾人思之，今世情形，確如佛所言。一般自視過高者，多對念佛法門採懷疑態
度。甚至有人，直接排斥者。現在睹此經文，佛言歷歷，吾人應切實反省矣。
　　念佛法門，譯來我國，要以般舟三昧經為最早。約當後漢靈帝時代，即有般舟
三昧經之譯出。是以我國最初念佛法門，是以心念為主。即所謂「思惟」諸佛現前
三昧。
　　後來無量壽經，阿彌陀經，陸續譯出，於是持名口念大興。其實心念口念，是
一致的。口念者，是要求念發於心，聲出於口。古德云，心無力口來扶。心念之法
，上根人得益。持名一門，三根普被，利鈍全收。末法時期，最為應機也。
　　<經>【賢護。何等名為眾生損減。所謂於如是三昧寶中。聞已遠離不能書寫讀
　　　誦受持。不能解說思惟義理。不如法住專念修行。喪滅功德是為減損。】</經>
　　賢護！何等名為眾生損減？
　　如果眾生聞此三昧寶王，遠離而不能書寫讀誦受持，不能解說思惟義理，不如
法住專念修行。便喪失滅盡諸佛最上功德，是為損減也。
　　<經>【賢護。是懈怠人惡眾生輩。於斯法中得利益者無有是處。復次賢護。譬
　　　如有人持赤栴檀示愚癡人。而彼癡人以愚癡故。於赤檀香起臭穢想。時
　　　主智人賣檀香者。告愚人曰。汝今不應於妙栴檀生臭惡想。何以故。是
　　　檀最精香氣第一。汝今何故反為臭惡。若不信者。應先臭嘗為臭為香。
　　　又汝眼明亦應以目觀察是檀。光色文彩為瘦為肥為善為惡。然彼愚者。
　　　雖聞智人如是語言種種稱讚。以愚癡故轉生憎惡。以手捻鼻不用嗅聞。
　　　掩閉其目不肯觀視。如是賢護。當來之世有惡比丘。憎惡是經其事亦爾
　　　。彼惡人輩不知修習身戒心慧。愚癡無智猶如白羊頑騃佷弊。彼諸惡人
　　　又薄福故。雖復得聞如是妙典正念諸佛現前三昧。不用書寫不能讀誦。
　　　不能受持不能思惟。不能為人宣揚廣說。又亦不能廣生隨喜。云何能得
　　　如說修行。若彼惡人能說行者。無有是處。】</經>
　　賢護！像這種懈怠之人，惡眾生之輩。於斯諸佛現前三昧法中，能得利益者，
無有是處。
　　復次賢護！譬如有人，持赤栴檀示愚癡人下，復以譬喻說明。
　　愚癡人以好栴檀香，起臭穢想。時主智人，賣栴檀香者。謂時賣栴檀香之主人
，係有智慧之人。告愚人曰，汝不應於妙栴檀生臭穢想。須知此栴檀最精美，香氣
第一。
　　若不信者，應先臭嘗，為臭為香。
　　如果不信，應先「嗅」聞，嘗試嘗試，究竟是臭是香！
　　又汝眼明，亦應以目觀察是檀，光色文彩，是瘦是肥，是好是壞。
　　雖然智者種種稱讚，但愚人轉生憎惡，捻鼻不嗅，掩目不視。
　　舉過譬喻以後，佛接著說，如是賢護！當來之世，有惡比丘，憎惡是賢護經，
其事亦如此譬喻一樣。
　　彼惡人輩，不知修習身戒心慧。
　　修習身戒者，不殺不盜不婬，不惡口不妄語不綺語不兩舌也。修習心慧者，不
貪不瞋不癡也。
　　愚癡無智，猶如白羊，頑騃佷弊。佷弊有自用之意。
　　彼諸惡人，又薄福故，雖聞此現前三昧，不用書寫，不能讀誦、受持、思惟。
不能為人宣說，不能廣生隨喜。云何能如說修行呢？彼惡人若能如說修行此思惟諸
佛現前三昧者，無有是處。
　　<經>【又復聞已更興誹謗。都無信心謂為真實。雖聞多說終無開解。復作是言
　　　。若斯法者但為戲論故神異其事。又為熾盛言教故過飾其詞。誘誑世間
　　　造斯經典。豈得方比聖者。】</經>
　　又復聞已，更興誹謗。都無信心，謂為真實。
　　如是惡人，聞斯經典，不但不信，反而更興誹謗。於此經典無有信心，不相信
此經典為真實者。
　　雖聞多說，終無開解。
　　雖然聽多人為其宣說，但是這種惡人，始終不能開悟了解。
　　并且更作不敬之言說，謂此諸佛現前三昧法門，只是不實之戲論。故意作神異
之言說，是不可相信的。
　　又為熾盛言教，故過飾其詞。
　　又謂說此經者，為了熾盛提高其言教，故意過份文飾其詞。這不過是誘誑世間
眾生，而說此經典罷了。
　　豈得方比聖者。
　　「方」即比意也。謂造此經典者，豈得與聖者相比呢？
　　<經>【阿難諸比丘輩現在世時宣說如是諸修多羅也。又於異時發如是言。此修
　　　多羅非佛所說。乃是惡人自造文章妄言經耳。賢護當知。如斯惡人。長
　　　夜遠離如是微妙無上大寶。如彼癡人見妙香已。掩眼塞鼻不用見聞。】</經>
　　阿難諸比丘輩現在世時宣說諸修多羅也，又於異時發如是言，此修多羅非佛所
說，乃是惡人自造文章，妄言經耳。
　　阿難！我於現在世時，為諸比丘輩宣說之諸修多羅。又於異時，謂佛滅後，乃
至末法時期。諸惡人便發如是言，謂此修多羅非佛所說。乃是惡人所偽造文章，妄
言謂為佛經耳。
　　賢護當知，如斯惡人，以誹謗佛經，不信佛經故，長夜遠離如是微妙無上大法
。猶如彼愚癡人，見妙檀香已，掩眼塞鼻，不用見嗅。
　　<經>【如是賢護。彼愚惡輩。聞此妙經三昧寶已。不欲書寫不樂讀誦。不念受
　　　持不能宣說。所謂無心親近不願聞故。】</經>
　　如是賢護！彼愚惡輩，聞此妙經三昧寶，不欲書寫，不樂讀誦，不念受持，不
能宣說。何以故？以無心親近，不願聽聞故。
　　<經>【復次賢護。譬如有人賣摩尼寶。有愚癡人見彼寶已。即便問言。仁者斯
　　　寶其價云何。寶主答言。汝今當知是寶精勝世間所無。非可造次以世價
　　　論也。吾今且說此寶功能威德力用。粗為約耳。卿若欲知此摩尼寶光明
　　　所照近遠若干。卿今若須當以真金布滿斯地。爾乃相與。彼愚癡人聞是
　　　語已。便大嗤笑種種呰毀。是摩尼寶竟不酬價。】</經>
　　復次賢護！譬如有人賣摩尼寶……
　　摩尼為如意珠。愚人問價，賣者答言，此寶世間所無，不可輕率以一般市價而
論。我今且說此寶功能威德力用，不過大約粗說而已。汝若欲知此寶光明所照遠近
，汝買得自然便知。卿若欲買，當以真金布滿此地為價也。如是之價，方可賣與汝
也。
　　愚人聞言，便大譏笑，并且種種呰毀。於此真摩尼寶，竟不還價。
　　<經>【如是賢護。彼未來世諸惡比丘。聞此經中勝三昧寶。無有信心多生嗤笑
　　　。更興誹謗其事亦爾。或有比丘信根深厚慧根明利。已於過去諸如來所
　　　。親近承事聽聞正法。如教修行種諸善根。彼等聞此菩薩念佛現前三昧
　　　。即能讀誦思惟義理。為人廣說能多利益一切世間。所謂廣宣流布。生
　　　大信心。發大智慧。成就純直。具足威儀。常行慚愧。怖畏眾罪。修持
　　　禁戒。不受諸欲。信甚深法。能多受聞。得深智忍。常行慈悲。】</經>
　　舉譬喻後，以法合之。如是賢護！彼未來世諸惡比丘，聞此經中勝三昧寶，無
有信心，多生嗤笑，更興誹謗，其事亦爾。
　　未來世不信諸佛現前三昧之惡比丘，聞此三昧，多生譏笑。亦如愚人不信摩尼
珠，多生譏笑一般。
　　或有比丘，信根深厚，慧根明利下，更說具信根之比丘。具信根之比丘，智慧
明利。如果論其善根，已於過去諸佛所，親近承事聽聞正法，并且能如教修行，種
諸善根。
　　彼等具信根之比丘，聞此現前三昧，即能讀誦思惟義理，更能流布是經，廣為
人說，能多利益一切世間。云何利益一切世間？所謂廣宣流布是經也。
　　是等比丘，生大信心，仰信無上菩提也。發大智慧，發實相智慧也。成就純直
之心，具足諸威德行儀。怖畏眾罪，修持一切戒律。不受世間五欲之樂，信甚深法
。能多受持聽聞佛法，得深智忍。深智忍者，無生法忍也。常行慈悲，愛護愍念眾
生。
　　<經>【然而斯等信根深固得是三昧。得三昧已遊諸方國。為他廣說解釋義理。
　　　常作是願。令此菩薩念佛三昧甚深經典。廣行流布常住於世。或有眾生
　　　。善根微薄福德少。過去未曾親近諸佛。供養承事聽聞正法。但為我
　　　慢所降。嫉妒所導。利養所覆。名聞所牽。廣行放逸不持戒善。常樂亂
　　　心不修禪定。遠離經教不求多聞。未遇善師唯逢惡友。斯人如是聞此三
　　　昧。誹謗輕毀無一信心。謂為不實。志性頑愚意無開解。復作是言。如
　　　斯經典非佛所說。乃是世間鈍根比丘。愚癡邪見自作文章嚴飾詞句。若
　　　處眾中應如是說。亦如是教。汝諸眾生。當知今此修多羅典非佛所說。
　　　如是癡人。不知親近諸佛世尊。不種善根不修供養。習近惡友多作眾惡
　　　。當知是人。遠離無上深妙法寶。永失無上最勝法利也。】</經>
　　然而斯等信根深固，得是三昧。「然而」似應為「然後」。然後斯等信根深固
，得是現前三昧。
　　得三昧已，遊諸方國，為他廣說，解釋義理。
　　得是三昧，乃自利也。為他廣說，乃化他利人也。
　　常作是願，令此菩薩念佛三昧甚深經典，廣行流布，常住於世。
　　斯等信根深固菩薩，發如是願，願此念佛三昧甚深經典，流布十方，常住於世
。
　　至於善根微薄眾生，福德（鮮）少，過去又未曾親近諸佛，供養諸佛，承事
諸佛，聽聞正法。但唯為我慢所降伏，所左右，唯為嫉妒所誘導，利養所覆蔽，名
聞利養所牽動。
　　并且放逸不持戒善，常樂亂心，不修禪定，遠離經教不求多聞。
　　此是講善根福德微少眾生，不修戒定慧也。不持戒善，是不修戒也。常樂亂心
不修禪定，是不修定也。遠離經教不求多聞，是不修慧也。
　　修戒善之功德，可不墮三途。修定功德，可生天道。修慧功德，可出三界。善
根福德微少眾生，不知修行也。
　　未獲善師，唯逢惡友。
　　謂是人又以邪師邪友因緣，乃於此三昧，誹謗輕毀，無一信心，謂此經典虛偽
不實。
　　彼等眾生，志性頑愚，意無開解。復作是言，此經非佛所說。乃鈍根比丘愚癡
邪見之人，偽作之文章。
　　謂講經之法師言，若於眾中演說是經時，應如是說，亦應如是教。謂言汝等眾
生，當知此經，非佛所說。
　　如是善根福德微少愚癡之人，不知親近諸佛，不種善根，不修供養，反親近惡
友，多作眾惡。當知這種癡人，遠離無上深妙法寶，永失無上最勝法利。無上最勝
法利者，證無上覺也。
　　<經>【佛告賢護。吾復語汝。我今現在一切世間。梵魔沙門婆羅門。及諸天人
　　　阿脩羅等諸大眾前。宣說如是妙三昧時。若彼善男子善女人。聞已隨喜
　　　讀誦受持念佛三昧。思惟信解最以為真。發如是言。是為真實諸佛說者
　　　。當知彼人所獲福聚不可思議。】</經>
　　佛言賢護！我今現在，於一切世間，梵，是色界天。魔，是欲界第六天。沙門
，一切出家人之總稱。佛道外道之出家人，均名沙門。若區別佛道之出家眾，須加
「釋子」二字，曰沙門釋子。
　　婆羅門，係天竺四姓之一，奉祀大梵天，而修淨行。及諸天人阿修羅前，宣說
如是妙三昧時。若彼善男子善女人，隨喜、讀誦、受持此三昧，思惟信解，相信為
真實，并且說言，此經真為諸佛說者。當知是人所獲福聚，不可思議。
　　<經>【賢護。若復有諸善男子善女人。持滿三千大千世界種種珍寶。以用供養
　　　一切諸佛如來應供等正覺。所得功德雖為廣大。然望持經所獲福聚。百
　　　千萬分不及其一。乃至更以無量無邊阿僧祇諸福德聚。亦不及一。】</經>
　　今校量功德。持滿三千大千世界珍寶，供養一切諸佛，不如持此經福聚，百千
萬分不及其一。乃至無量無邊阿僧祇福德聚，不及其一。阿僧祇譯無央數。無量無
邊阿僧祇福德聚，與持經功德相較，亦不及其一也。
　　<經>【爾時世尊。為重明此義。而說偈言。
　　　邪曲愚惑人　　放逸根不熟　　惡友之所壞　　無有正信心
　　　破戒造眾罪　　深著於我慢　　彼各言此經　　非是諸佛說
　　　此諸修多羅　　非是法王教　　彼輩自意言　　我何能說此
　　　若見大調御　　世尊放光明　　我為彼廣宣　　彼亦能傳說
　　　其或於此經　　聞已生歡喜　　斯人無疑網　　不言非佛說
　　　如有戒清淨　　所見能了知　　敬法起重心　　我為此陳說
　　　若以三千寶　　持奉諸如來　　為求大菩提　　其福不可說
　　　若有諸比丘　　說佛所歎定　　聞者生信心　　此福過於彼】</經>
　　爾時世尊，為重明此義，而說偈言：
　　彼輩自意語，我何能說此。
　　彼邪曲愚惑之人，以自意而語言，佛何能說此輕率之經。謂心中思惟佛，即能
見佛，是不可能的。所以疑心此經非是佛說。
　　若見大調御，世尊放光明……
　　謂彼愚惑人以懷疑不信故，乃不能相信此經，傳說此經。彼等自謂言，若親見
佛放光為彼宣說此三昧法，彼等方乃相信傳說也。
　　斯人無疑網，不言非佛說。
　　疑惑之心，猶如羅網，令人不得解脫。無有疑惑之人，相信如是真經，便不言
非佛說也。
　　如有戒清淨，所見能了知，敬法起重心，我為此陳說。
　　若比丘有戒，且持戒清淨。同時見到此經，能了解而信知，於佛法起敬重之心
。我為此等輩，宣說此經。
　　若以三千寶，持奉諸如來……
　　以下皆係重頌長行文之校量功德，文顯易明，無須贅述。
　　若以三千寶者，即若以滿三千大千世界種種珍寶也。
</檔>
