<檔>
<篇>大方等大集經賢護分通義</篇>
<節>大方等大集經賢護分通義</節>
<節>大方等大集經賢護分通義卷第三</節>
　　　　<節>觀察品第六之二</節>
　　<經>【又諸如來。色無漏故受亦無漏。乃至行識亦無漏。又諸如來戒亦無漏。
　　　所有三昧智慧亦無漏。乃至解脫解脫知見亦無漏。如是乃至諸如來。諸
　　　如來所有言說。已說今說當說。及一切法斯皆無漏也。】</經>
　　諸佛已證法性身，故知一切法無漏。
　　又諸如來，色無漏故，受亦無漏，乃至行識亦無漏。
　　此言五陰無漏，以佛證五陰皆空故。
　　又諸如來戒亦無漏以下，言五分法身無漏。因為法性空寂，是為法身。故五分
法身無漏也。
　　如是乃至諸如來，諸如來所有言說，已說今說當說，及一切法，斯皆無漏也。
　　乃至諸佛，及諸佛所說法－－例如過去所說，現在所說，未來所說之法，及一
切諸法，皆悉無漏也。何以故？以諸法性空，故而無漏，一切法不可得，故而無漏。
　　<經>【賢護。諸如是等一切佛法。智人能達。愚者莫知。彼若能作如是觀時。
　　　一切諸法悉不可得。云何不可得。所謂誰能證也不可得。云何證也亦不
　　　可得。何緣證也亦不可得。彼能作是觀已。如是入滅寂定分別諸法。亦
　　　不分別諸法。何以故。諸法無故。】</經>
　　賢護！如是等一切佛法，智人能達，愚者莫知。
　　如是等一切佛法，猶言一切法皆是佛法也。因為佛法空寂，一切法皆悉空寂。
佛法無所有不可得，一切法皆無所有不可得。佛法無生，一切法皆悉無生。佛法無
滅，一切法皆悉無滅。佛法及一切法，原是一真法界，無有分別。故說一切法皆是
佛法也。
　　如是之法，唯智慧人能了達。愚癡之人，不能了知也。
　　彼若能作如是觀時，一切諸法，悉不可得。
　　若人能作如是觀察時，便知一切法空，皆不可得也。
　　云何不可得？經中解釋不可得之所以。
　　所謂誰能證也，不可得，是言能證不可得。云何證也，亦不可得，是言所證不
可得。何緣證也，亦不可得，是言證之因緣不可得。
　　彼能作是觀已，如是入滅寂定，分別諸法。亦不分別諸法，何以故？諸法無故
。
　　滅寂定即滅盡定也，證知無生也。滅盡定者，受想心滅，出入息盡。證此定者
，能斷見思煩惱，成阿羅漢。因為受心滅則愛滅，愛滅則思惑斷。想心滅則取相心
滅，取相心滅則見惑斷。故入滅盡定，能斷見思煩惱。
　　分別諸法。知諸法性空，故能分別諸法。
　　亦不分別諸法。知諸法性空不可得，故雖分別而實無分別，因為諸法無故。
　　約於法相，則無分別而分別。約於法性，則分別而無分別。良以法相者，不二
二也。法性者，二不二也。
　　<經>【賢護。如火未生。或時有人發如是言。我於今日先滅是火。賢護。於意
　　　云何。彼人是語為誠實不。賢護答言。不也世尊。佛告賢護。如是諸法
　　　從本以來畢竟無得。云何於今乃作斯說。我能證知一切諸法。我能了達
　　　一切諸法。我能覺悟一切諸法。我能度脫一切眾生。於生死中此非正言
　　　。所以者何。彼法界中本無諸法亦無眾生。云何言度。但世諦中因緣度
　　　耳。】</經>
　　賢護！譬如火未生者，不可言滅。若火未生，有人言，我先滅此火者。是為誠
實言不？賢護答言，不也世尊！
　　佛告賢護言，法亦如是。諸法從本以來，畢竟無所得。怎麼可說，我能證知一
切諸法，我能了達覺悟一切諸法呢？
　　一切眾生，亦復畢竟不可得，怎麼能說，我能度脫一切眾生呢？
　　因為一切法無生無滅，如果執著有生死，此非正言也。
　　所以者何？因為無盡法界，等於虛空。於其中，本無諸法，亦無眾生。怎麼能
說，有眾生可度呢？不過隨順世俗之因緣所生法，假說度眾生耳，實無能度，亦無
所度，乃至無度生之法也。
　　<經>【賢護。於意云何。彼如是說得為實不。賢護答言。不也世尊。佛告賢護
　　　。是故彼諸善男子善女人。若欲成就無上菩提。乃至欲成緣覺菩提聲聞
　　　菩提者。皆應如是觀一切法。作是觀時則入寂定。無有分別非無分別。
　　　何以故。賢護。彼一切法無所有不生。然彼定有分別即是一邊。定無分
　　　別復為一邊。然此二邊所有。是無寂定非無寂定。無思量處無分別處。
　　　無證知處無經營處。無聚集處無思念處。無發起處。賢護。是名中道。
　　　所有數事處等但依世諦說故。】</經>
　　賢護！於意云何？彼如是說，得為實不？
　　彼於一切法畢竟空無所有中，謂我證知諸法，我了達諸法，我覺悟諸法，我度
一切眾生，是為實不？賢護答言，不也世尊！
　　佛告賢護，所以諸善男女等，欲成就無上佛菩提，乃至緣覺菩提，聲聞菩提，
應如是觀一切法。觀一切法，畢竟空不可得也。
　　作如是畢竟空不可得觀時，便可入寂滅定。入寂滅定時，便無分別，以法畢竟
空不可得故。同時亦非無分別，以法畢竟空不可得故。
　　何以故？因為一切法無所有，一切法不生故。如果彼謂定有分別，便是住「有
」的一邊。如果謂定無分別，便是住「無」的一邊。皆是邊見，不應中道。
　　然此二邊之所有，亦是畢竟空不可得。如是則無寂滅定，亦非無寂滅定。因為
若謂無寂滅定，是住一邊。若謂非無（有）寂滅定，仍是住著一邊。
　　無思量處，無分別處……
　　所以於畢竟空不可得中，無思量可得，無分別可得，無證知可得，無經營可得
。經營者，修道對治也。言畢竟空中，處染不污，修治不淨也。
　　無聚集可得，無思念可得，無發起可得。無發起者，畢竟空中，無生無起無作
也。
　　賢護！是名中道。畢竟空不可得，即中道義也。
　　所有數事處等，但依世諦說故。
　　數者數目也。華嚴疏云，有二種數，一、數量數，即一多之數量，能安立諸法
。二、色心有為數，色心皆有生滅，故曰有為。色心是總相，其別相則為五陰，十
二入，十八界等三科事相。
　　經中所云思量、分別、證知、經營、聚集、思念、發起等，皆係三科事相。故
曰所有數事處。
　　但依世諦說故。理依真諦而說，事依世俗諦而說，故曰但依世諦說也。
　　<經>【復次賢護。於彼真實第一義中。若中若邊皆不可得。何以故。賢護。一
　　　切諸法猶如虛空。本來寂滅非斷非常。無有積聚。無有住處。無可依止
　　　。無相無為無有算數。賢護。彼不可數云何為有。不可數故不入於數。
　　　不入數故乃至無有智算名言也。】</經>
　　復次賢護！於彼真實第一義中，若中若邊皆不可得。
　　真實第一義者，即畢竟空也。以畢竟空中建立一切法，一切法皆由畢竟空建立
，故曰真實第一義。
　　又真實第一義，又名實相，亦名中道。實相無相一切相，為一切相之所依，故
曰真實第一義。
　　何謂中道？中道者離邊不住中。故曰若中若邊，皆不可得。
　　何以故下，解釋何故真實第一義不可得。以諸法真實第一義如虛空故，本來寂
滅故。本來寂滅者，諸法本來無生也。
　　一切諸法猶如虛空，本來無生。所以非斷非常，無有積聚，無有住處，無可依
止，無相無為，無有算數。因為空中無如是等事故。
　　賢護！彼不可數，云何為有？
　　一切法以一多等數，而得安立。虛空不可謂一，不可謂多，無有數目，故不得
安立。既然一切法不得安立，何得為有？所以說不可數故，不入於數。不入於數者
，即不得安立也，不得為有也。
　　不入數故，乃至無有智算名言也。
　　既然諸法無有數目，不可分別。所以亦無智人之計算，亦無表諸法的名字言語
相。因為計算及名言，皆依法而有。一切法猶如虛空，本來寂滅。故能依的智算及
名言相，亦皆無也。
　　<經>【賢護。彼菩薩摩訶薩。如是觀察諸如來時。不可執著。何以故。一切法
　　　無執著故。以無處所而可執著。亦無根本是可斷絕。除滅根本故無依處
　　　。賢護。彼菩薩摩訶薩。當作如是思惟諸佛現前三昧。若如是見諸如來
　　　已。不應取著不當執持。何以故。賢護。一切諸法不可執持。猶如虛空
　　　體性寂滅。】</經>
　　賢護！彼菩薩摩訶薩，如是觀察諸如來時，不可執著。
　　如來者，約佛法身言也。諸佛法身，非六道眾生，非非六道眾生。非法非非法
，非色非非色，非心非非心，非相非非相。非有漏，非無漏，非有為，非無為。非
常非無常。非幻非非幻，非名非非名。非如來，非不如來。總之，如來者，無所有
不可得。故曰不執著。
　　一切法不可得無可執著，因為無處所可執著。一切法無有斷絕，因為一切法如
幻無根本故。無根本即是說一切法無生也。一切法除滅根本，無有根本。故一切法
無依處，無生處。
　　賢護！彼菩薩摩訶薩，當如是思惟諸佛現前三昧。若如是見諸如來已，不應取
著，不當執持。何以故？賢護！一切諸法，不可執持。猶如虛空，體性寂滅。
　　此段經文，重在理觀。係上根人所修，下根人以不對機故，難以得益。下根人
修習，應以至誠懇切為主。至誠懇切若極，自然我執全消矣。
　　如是思惟諸佛現前三昧而修理觀，見諸佛法性理體。知一切法性空，所以不應
取著執持。因為一切法性，猶如虛空，體性本來寂滅，所以不可執持。
　　<經>【賢護。譬如金鎚安置火中。善作鑪橐融消鍊冶熾然毒熱。又如鐵丸新從
　　　火出炎赫熾然。有智之人不應執觸。何以故。鐵流金熾。觸則熾然故。
　　　如是賢護。菩薩觀佛不應取著。其事若此。是故菩薩觀佛色時不應生著
　　　。如是觀受乃至行識不應生著。又彼菩薩若觀戒時亦不應著。如是觀定
　　　乃至智慧解脫解脫知見亦不應著。何以故。夫取著者。終不能離生死苦
　　　法。以是苦法皆由取著故。是故菩薩觀察如是諸如來時。不應生於取著
　　　之想。賢護。雖無取著。然應懃求諸佛世尊勝妙功德。所謂佛智。如來
　　　智。廣大智。自然智。自在智。不思議智。難稱量智。無等等智。一切
　　　智智。若欲求入如是智者。常當精勤思惟觀察見佛三昧也。】</經>
　　此段經文，明一切法悉不可執著，以一切法空，一切法假有故。若取著於法相
，便違失法性。即此「不執著」，亦不執著，方為中道義也。
　　譬如金鎚，安置火中。以流金熱鐵之不可執捉為喻。鑪橐者，冶金之具也。橐
籥猶風箱之具，用於吹火使令熾盛。如銷融之金，及熱鐵丸等，皆熾然毒熱，不可
執觸。
　　如是賢護！菩薩觀佛，亦不應取著。乃至觀一切法，皆不應執著，以一切法性
空故。是故菩薩觀佛色身時，不應生著。觀受想行識時，不應生著。乃至觀戒法身
，定法身，慧法身，解脫法身，解脫知見法身時，亦不應取著。
　　何以故？何故不應取著呢？因為取著者，終不能離生老病死等苦法也。因為這
些苦法，皆由取著而生故。
　　是故菩薩觀察如是諸如來時，不應生於取著之想。
　　諸如來者，即諸法性也。如金剛經云，如來者即諸法如義。諸法如義者，即一
切法性，無二無別也。一切法無二無別，故不應生能取所取之想也。
　　賢護！雖無取著，然應勤求諸佛世尊勝妙功德。所謂佛智，如來智，廣大智，
自然智，自在智，不思議智，難稱量智，無等等智，一切智智。若欲求入如是智者
，常當精勤思惟觀察見佛三昧也。
　　此仍是解執之教。佛恐一輩執著眾生，聞佛如是說，便轉而執理礙事，執性廢
修，於是有此一番教示。謂雖然洞達理性，亦不可廢乎事修。仍應勤求諸佛勝妙功
德。否則依然墮於執著之坑。
　　佛智及如來智者，即無上正等正覺也，法華云權實二智。
　　廣大智者，即正遍知也。佛於無量知空，於空知無量，名廣大智。
　　自然智，佛無師自覺，親證自覺聖智，曰自然智。
　　自在智，佛於法得大自在，不被法縛，不被境轉，曰自在智。
　　不思議智，佛所證智，言語道斷，心行處滅，曰不思議智。又佛智三輪清淨，
曰不思議智。
　　難稱量智，佛智不可思議，故難稱量也。
　　無等等智，佛智豎窮三際，曰無上智。佛智橫遍十方，曰無等等智。
　　一切智智，佛具實智，乃畢竟空，名一切智。佛具權智，即緣起智，名一切種
智。此智能生一切智，及一切種智，故名一切智智。
　　若欲求入如是智者，常當精勤思惟觀察見佛三昧也。
　　精者不雜，勤者不懈。如是思惟諸佛現前三昧法門。
　　<經>【爾時世尊。為重明此義。以偈頌曰。
　　　譬如明鏡與油器　女人莊飾曜其形　愚夫於是生染心　處處馳騁為求欲
　　　彼於無中顛倒想　不知是法虛妄生　彼欲熾火之所燒　斯婦起欲還自發
　　　若有菩薩作是念　是名無智著我心　菩提甘露在當來　我拔眾生出重苦
　　　第一義中無眾生　世間獨有生老死　諸法無形如水月　豈有菩提而可求
　　　眾色形貌若鏡像　如幻如炎如虛空　凡夫著想而受羈　彼輩雖縛空無實
　　　若斯智者諸菩薩　知世顛倒故見真　了達無人誰受苦　彼則當成無上覺
　　　無意分別佛菩提　其心本來自明淨　不見生死諸滓濁　彼證真實最勝尊
　　　一切色法諸無漏　不可分別妄與空　滅除諸欲解脫心　如是知者證三昧】</經>
　　譬如明鏡與油器，女人莊飾曜其形，愚夫於是生染心，處處馳騁為求欲。
　　明鏡與油器，平滑光亮，皆有照影之功。女人化裝時，用以照其形影。愚癡之
人，誤以鏡中之影為真。竟處處欲心馳求。
　　彼於無中顛倒想，不知是法虛妄生，彼欲熾火之所燒，斯婦起欲還自發。
　　愚人誤認鏡像為真，實是於空無之中，顛倒執著也。不知鏡中之像，虛妄不實
。彼愚人為欲火所燒，實非由鏡中女人所起，因為鏡中女人虛妄不實故。彼所起欲
心，實由自己顛倒心所發也。
　　若有菩薩作是念，是名無智著我心，菩提甘露在當來，我拔眾生出重苦。
　　菩薩開覺，知彼眾生愚癡無有智慧，是被著我之心所覆。如果能夠覺悟，將來
便可親證菩提。於是菩薩便起慈悲心，拔眾生之苦。
　　第一義中無眾生，世間獨有生老死，諸法無形如水月，豈有菩提而可求。
　　此是以法合於譬喻。第一義者，畢竟空也。眾生者，眾因緣生法也。法由因緣
生，故無自性，無自性故空。是以中論云，因緣所生法，我說即是空，亦為是假名
，亦是中道義。故眾生性空，即是第一義也。
　　世間不知真空義，顛倒執為實有，故有生老病死苦。而諸法性空，諸相幻有非
實，猶如水月鏡花。
　　所謂菩提者，若了達此真空義，假名曰菩提。豈真有菩提可求哉？
　　眾色形貌若鏡像，如幻如炎如虛空。
　　此偈以下，文顯易明。「炎」者，陽炎也，即莊子所謂的野馬。非是火焰也。
　　無意分別佛菩提，其心本來自明淨，不見生死諸滓濁，彼證真實最勝尊。
　　不可起心分別無上佛菩提，以無上佛菩提即畢竟空故，如是不生分別心，其心
便本來明淨了。故知一切暗障，皆由起心動念妄起分別而生。如果不妄生分別，不
見生死，亦不見涅槃，彼人便是證得無上覺了。
　　一切色法諸無漏，不可分別妄與空，滅除諸欲解脫心，如是知者證三昧。
　　色法是有漏法，有漏法是虛妄法。空法是無漏法，是真實法。不分別有漏法與
無漏法，亦不可分別虛妄法與空法。因為於第一義中，無如是等分別。只要滅除諸
欲念，令自心獲得解脫，便可證得諸佛現前三昧了。
　　<經>【初念諸佛無相身　後聞諸法本清淨　如是思惟無餘念　證此三昧誠非難
　　　常作空相而思惟　即能滅彼微塵聚　不分別成及與壞　一切外道失於中
　　　於一切色無分別　其眼雖不累心　彼見諸佛如日輪　法界世間挺超出
　　　其心清淨眼亦明　雖勤精進常在定　彼得多聞不可說　證此三昧真思惟
　　　若以不見證三昧　一切盲者應證知　亦不以見非不見　是中外道皆迷沒
　　　常離相想而思惟　見彼諸佛清淨心　如是見已一切觀　其人速成此三昧
　　　彼無地水及火風　亦非空界現前住　若欲觀察一切佛　當想處座演妙音
　　　如我今日宣妙法　心樂法者我身　彼應無復餘思惟　唯當想佛說法事
　　　如是專念莫他觀　為求若斯多聞故　一心觀我說此定　總持諸佛之所宣
　　　無有一佛在過去　亦無現世及當來　唯此清淨微妙禪　彼不可言證能說
　　　我於三界無上尊　為利世間故特出　念證諸佛菩提故　宣此三昧無等倫
　　　若欲身樂及心樂　求佛功德不思議　乃至證彼妙菩提　要當修此勝三昧
　　　欲淨深廣多聞海　為眾生故常勤求　彼應速去諸欲塵　要當修此勝三昧
　　　若欲一生見多佛　見已恭敬復諮詢　彼應速離勿生著　要當觀此妙三昧
　　　是處無欲復無瞋　亦無愚癡與嫉妒　又無無明及疑網　要當住此深寂禪】</經>
　　以下諸偈，文義明顯者，不作贅釋。
　　常作空相而思惟，即能滅彼微塵聚，不分別成及與壞，一切外道失於中。
　　空相者，緣起即空，空即緣起。非是空外緣，亦非緣外空。
　　有無定性，故不礙空。空無定性，故不礙有。有是不礙空之有，是以有全是空
。空是不礙有之空，是以空全是有。愚人不是執空便是執有，於是失乎中道。智者
不執空，亦不執有，亦復不執非空非有。一切無執著，乃契中道。
　　微塵者緣起法，幻相假有。愚人執為實有，智者達其空相。故能滅其微塵實有
之執著。
　　於中道第一義中，成非壞外成，壞時即是成時。只是凡愚，見壞不見成罷了。
同理可知，壞非成外壞，成時即是壞時。只是凡愚，見成不見壞罷了。
　　若分別成外有壞，壞外有成，便失一真法界義。著於邊見，失乎中道。故曰不
分別壞外有成，亦不分別成外有壞。一切外道妄生執見，分別成分別壞，落於邊見
，於是失乎中道。以彼失乎中道故，乃名外道也。
　　於一切色無分別，其眼雖不累心，彼見諸佛如日輪，法界世間挺超出。
　　一切色法事相，悉是緣成無性。以一切色無性故，是以一切色無礙。一色不礙
一色，一色不礙一切色，一切色不礙一切色，一切色不礙一色。如是一一色歷然，
不礙一一色同體。一一色同體，不礙一一色歷歷分明。故曰於一切色無分別。
　　眼不累心者，即眼根所見，不染於心也。眼根見色而染心是為識，眼根見色
不染心為智。云何眼見色染心，眼見色不染心？分別於色則染心，無分別於色，則
不染心。
　　彼見諸佛如日輪者，智者見佛猶日光，不著於法界，亦不著於世間，不著於涅
槃，亦不著於生死，挺然超出也。
　　其心清淨眼亦明，雖勤精進常在定，彼得多聞不可說，證此三昧真思惟。
　　其心若清淨無染，便是大圓鏡智。眼亦明者，便是成所作智。成所作智同於大
圓鏡智，大圓鏡智出於根門，於塵不染，便是成所作智。故曰其心清淨眼亦明。
　　雖然勤精進事修，卻常在定中。即所謂隨緣不失性者是也。
　　彼得多聞不可說，謂彼隨緣事修，廣學多聞。證此現前三昧，思惟修也。
　　若以不見證三昧，一切盲者應證知，亦不以見非不見，是中外道皆迷沒。
　　如果執性廢修，以為不見一切色，即證諸佛現前三昧，那麼便錯了。如果不見
色即證三昧，那麼一切盲者，應證諸佛現前三昧了。當知見色不染心，方證三昧也
。
　　但是亦不以見色，亦不以不見色而證三昧。若謂見色與不見色，皆是邊見。唯
不染著於心，方得諸佛現前三昧也。於如是法中，一切外道皆迷沒不知也。
　　常離相想而思惟，見彼諸佛清淨心，如是見已一切觀，其人速成此三昧。
　　行者常作離相思惟，思惟諸法無相，便入實相。如是則見諸佛清淨心。彼人如
是見已，於一切法亦如是觀。了達於法性，不取著於法相。其人如是思惟如是觀察
，便可速成諸佛現前三昧了。
　　彼無地水及火風，亦非空界現前住，若欲觀察一切佛，當想處座演妙法。
　　地水火風者，皆色法也。法既非色，既非地水火風，亦非是空。非色非空，亦
空亦色，以諸法一相，所謂無相。故說空，一切空，說色，一切色，說亦，一切亦
空亦色，說非，一切非空非色。故曰非地水火風，亦非空界現前住。若欲修觀佛三
昧者，當觀想諸佛處於師子座上，為一切大眾，演說妙法。此明不可執著為色，但
亦不可執著為空也。
　　如我今日宣妙法，心樂法者我身，彼應無復餘思惟，唯當想佛說法事。
　　如我今日說法，凡樂聞法者，皆能見我身。所以修諸佛現前三昧者，皆當觀佛
與大眾說法。
　　無有一佛在過去，亦無現世及當來，唯此清淨微妙禪，彼不可言證能說。
　　一切法清淨，本無過去佛，亦無現在佛及未來佛。一切諸佛是法界身，從眾生
心想中生。法界者無界，故法身者無相。諸佛無相，皆從眾生心想中生。心想佛時
，心即是佛。以心外無法，一切諸法唯心造故。所以欲生淨土者，須淨自心，心淨
則佛土淨。
　　以萬法唯心，心外無法故。所以此諸佛現前三昧微妙定，既不可言證得，亦不
能以言說也。因為此現前三昧，甚深微妙，非言語境界故。此法甚深，唯證乃知。
　　猶如甘蔗是甜的，但我不能因你的言語或文字，知道那種甜味。如果我想知道
甘蔗的甜味，只要吃一口甘蔗，便知道了。所以此法非證莫知。等我知道甘蔗甜味
以後，亦無法用言語文字，令他人知道。縱然寫遍天下各國文字，說遍天下各國語
言，他人絕不能因之而知道甘蔗的甜味。故曰不可說，證得亦不可言說。
　　欲淨深廣多聞海，為眾生故常樂求，彼應速去諸欲塵，要當修此勝三昧。
　　多聞海者，智慧海也。云何淨多聞海？多聞不取相，則生智慧。如果多聞取相
，便成智慧障。故淨多聞海者，不取於相，則可多聞清淨矣。
　　菩薩樂求多聞，樂求智慧，皆為度眾生故。
　　欲求多聞增進智慧，應遠離欲塵，欲塵者，欲貪也。這樣方能修習如是諸佛現
前三昧。
　　若欲一生見多佛，見已恭敬復諮詢，彼應速離勿生著，要當觀此妙三昧。
　　遠離勿生著者，遠離貪瞋癡慢疑，勿生執著。所以下面便接著說：
　　是處無欲復無瞋，亦無愚癡與嫉妒，又無無明及疑網，要當住此深寂禪。
　　是處無欲者，無貪也。無嫉妒者，無我慢也。無無明者，無邪見也。總說便是
無貪瞋癡慢疑邪見。
　　住此深寂定者，深寂定即指諸佛現前三昧言。修此現前三昧，要須離一切煩惱
。諸如貪瞋癡慢疑邪見等。
</檔>
