<檔>
<篇>大方等大集經賢護分通義</篇>
<節>大方等大集經賢護分通義</節>
　　　　<節>饒益品第九</節>
　　<經>【爾時世尊。復告賢護菩薩言。賢護。我念往昔過於無量阿僧祇劫。時有
　　　一佛號無畏王如來應供等正覺明行足善逝世間解無上士調御丈夫天人師
　　　佛世尊。出興於世。當爾之時。有長者子名須達多。與二萬人俱詣彼佛
　　　無畏王所。到已頂禮彼世尊足。敬禮畢已退坐一面。時須達多即便請彼
　　　無畏王如來。廣宣如是三昧深義。賢護。爾時彼無畏王如來應供等正覺
　　　。知長者子有深信心。樂欲聽聞如是三昧。應時隨順而為敷演。賢護。
　　　時須達多於彼佛所。聞三昧已讀誦受持。思惟其義即如說行。既修行已
　　　。還即於彼無畏王如來法中捨家出家。剃除鬚髮服袈裟衣。經八萬歲思
　　　惟住持如是三昧。又復在彼無畏王如來所。聞一切法皆悉受持。是後復
　　　經諸如來所。聞說斯法亦皆能持於諸佛所種諸善根。能廣成就不思議已
　　　。然後捨命即得上生三十三天同受果報。即彼劫中還復值遇第二如來。
　　　而彼如來從剎利生出家成道。名曰電德如來應供等正覺。而復於彼電德
　　　如來法中。出家修行經八萬四千歲。還復思惟如是三昧。而更值遇第三
　　　如來。彼第三佛於婆羅門家生已亦出家成道。號曰光王如來應供等正覺
　　　。復於彼如來所出家修行。亦於八萬四千歲中。常得思惟如是三昧。賢
　　　護。時彼長者子須達多。自是之後過百餘劫。即得成就阿耨多羅三藐三
　　　菩提。賢護。汝應當知。爾時彼長者子須達多者豈異人乎。即彼過去然
　　　燈如來應供等正覺是也。賢護是故當知。彼長者子須達多者。以有如是
　　　愛樂法故。復有如是求法行故。能速成就阿耨多羅三藐三菩提也。】</經>
　　佛引述過去世為證。一切諸佛既成等正覺，十號具足，便知一切三世。故世尊
云，我念往昔，過於無量阿僧祇劫……
　　由這段經文，可知然燈佛行菩薩道時，曾於無畏王如來所，聞此諸佛現前三昧
。並於第二第三如來所，出家思惟此諸佛現前三昧。成佛後，號曰然燈。釋迦牟尼
佛行菩薩道時，於第二阿僧祇時，遇然燈佛，蒙佛授記，當來作佛。
　　於無畏王佛時，然燈佛尚為長者子，名須達多。彼時聞此念佛三昧，並出家修
道。
　　世尊特別提醒賢護說，賢護當知，彼長者子須達多，以有如是愛樂法故，有如
是求法行故。謂須達多，生生世世不捨念佛三昧也。乃能速成就無上菩提。
　　念佛者終不退於阿耨多羅三藐三菩提。故念佛人往生西方極樂世界，便位登不
退也。何以故？一者以此念佛三昧威神力故。二者以阿彌陀佛功德力加被故。阿彌
陀佛功德力加被，故彼國人民壽命無量，多有一生補處。
　　<經>【復次賢護。汝今當觀是三昧王。為諸菩薩及眾生輩。而作幾許大弘益事
　　　。所謂當得一切諸佛智地故。復能攝受一切諸佛多聞海故。賢護是故汝
　　　等當應勤求如是三昧。常樂聽聞讀誦受持思惟修行。既聞受已。當復為
　　　他讀誦受持解釋義理。令他勤求咸得聞受。正念思惟如說修行。所以者
　　　何。賢護若能勤求讀誦受持正念修行。廣宣流布是三昧者。不久當得證
　　　諸佛智。諸如來智大自在智。不思議智不可稱智。無等等智一切智智。
　　　乃至得彼不共他智故。】</經>
　　復次賢護！汝今當觀是三昧王……
　　念佛三昧寶王論曾云，念佛三昧，善之最上，萬行之首，故曰三昧王。念佛三
昧稱三昧王者，今見經文矣。
　　汝今當觀此三昧王，能為菩薩及一切眾生作多少大弘益事，今當說與汝聽。
　　此念佛三昧，能令菩薩及一切眾生，得一切佛智地。能攝受諸佛多聞智海。一
切佛智地者，阿耨多羅三藐三菩提也。一切諸佛，皆曾從無量佛所聽聞佛法，故其
多聞智慧如海。
　　賢護！為有如是利益故，所以汝當勤求如是三昧。常樂聽聞讀誦受持思惟修行
此念佛三昧。自己聽聞受持乃至修行已，更當為他人讀誦受持解釋義理。亦復令他
勤求此念佛三昧，皆得聽聞，乃至修行。
　　所以者何？賢護當知，若能勤求乃至修行如是三昧者，廣宣流布如是三昧者，
不久當得成佛。證諸佛智，諸如來智，大自在智，不思議智，不可稱智，無等等智
，一切智智，乃至不共他智。如是等智，皆稱歎於佛也。
　　佛智無礙，於一知無量，於無量知一，故曰大自在智。佛智能於一說多，於多
說一。於有說無，於無說有。非一切眾生，心所能思，口所能議。於無言語文字法
，以言語文字說。雖日日說法，而實無所說，故曰不思議智。
　　佛之智慧，無量無邊。縱無量無邊智者，於無量無邊劫，日日相續不斷稱歎，
猶不能盡。故曰不可稱智。
　　佛之智慧，縱然盡十方界，無與倫比儔似者，故曰無等等智。
　　佛為一切智慧之母，三乘智，乃至權實二智，皆由佛智出，故曰一切智智。
　　佛之智慧，唯佛與佛同，不共三乘，乃至一切菩薩，故曰不共他智。
　　<經>【賢護。若復有人能善宣說。彼應正言。今此三昧即是一切諸菩薩眼。諸
　　　菩薩父。諸菩薩母。能與一切諸菩薩輩諸佛智者。賢護。如是說者是為
　　　善說時善說是三昧也。】</經>
　　賢護！若復有人能善宣說，彼應正言，今此三昧即是一切諸菩薩眼。
　　諸菩薩眼者，謂諸菩薩以此三昧力，可開佛知見也。智慧菩薩母，方便以為父
。此念佛三昧，可與菩薩實智及方便智也。故曰能與一切諸菩薩輩，諸佛智者也。
　　若人如是說者，是為善說此三昧經。
　　<經>【賢護。若復有諸男子女人。能善說時彼當正言。是三昧者。即是佛性即
　　　是法性即是僧性即是佛地是多聞海。是無盡藏頭陀。是無盡藏頭陀功德
　　　。是無盡藏諸佛功德。是無盡藏能生深忍。是能生大慈能生大悲能生菩
　　　提也。賢護。是為彼能善說時說是三昧也。】</經>
　　此三昧即是三寶性，性者妙湛總持不動。意謂能令三寶常住世間也。
　　無盡藏者，性相常住也。此無盡藏處染不垢，修治不淨，盡虛空遍法界，縱盡
三世，橫遍十虛。此念佛三昧，即是無盡藏，即是頭陀，頭陀功德，諸佛功德。
　　是無盡藏，能生深忍。
　　深忍者，無生忍，寂滅忍也。依仁王經，七八九地菩薩，得無生忍。十地及妙
覺，證寂滅忍。
　　能生大慈大悲，能生菩提心。
　　表此念佛三昧，能普度十方，廣興教化也。
　　賢護！若如是說者，是為彼能善說此，諸佛現前三昧也。
　　<經>【賢護若復有人能善宣說是三昧時。彼應正言。是三昧王。能破一切諸法
　　　黑闇。能作一切大法光明。賢護。是為彼能善說三昧也。】</經>
　　能破一切諸法黑暗者，能破一切愚癡也。能作一切大法光明者，能生一切智慧
也。
　　<經>【賢護。汝宜觀此菩薩念佛現前三昧。為諸眾生作大利益。乃至一切諸菩
　　　薩輩。住於此土。遍見十方一切世界諸佛世尊。到諸佛所恭敬禮拜。聽
　　　聞正法供養眾僧。亦不貪著。】</經>
　　佛勸勉賢護菩薩說，汝應觀此菩薩念佛現前三昧。因為此三昧力，可令眾生得
大利益。乃至一切菩薩，住此娑婆世界，便能遍見十方世界，一切諸佛世尊。並能
到諸佛所，恭敬禮拜，聞法供僧。亦不貪著者，謂菩薩雖然見佛，而知諸法因緣生
，其性皆空。故雖見諸佛，而於諸佛，不取相，不生著。如果取著，便反而不能見
佛了。故經云：「若以色見我，以音聲求我，是人行邪道，不能見如來。」
　　故持念阿彌陀佛名號，即能於此娑婆，以父母所生肉眼，見彼彌陀世尊也。
　　<經>【賢護。以是義故諸菩薩等。若欲成就三昧王者。常當專心精勤觀察彼四
　　　念處。賢護。云何菩薩觀四念處。賢護。菩薩摩訶薩常當專心觀察身行
　　　。畢竟不見一切諸身。常當專心觀察受行。而亦不見一切諸受。常當一
　　　心觀察心行。而亦不見一切諸心。常當一心觀察法行。而亦不見一切諸
　　　法。】</經>
　　賢護！以如是不貪著義故，菩薩若欲成就是三昧王者，當精勤觀察四念處。
　　四念處者，身念處，受念處，心念處，法念處。此四念處，皆因緣所生，其性
空寂，故應觀察。如是觀察四念處，觀佛亦然。佛者非相非非相，以佛徹證實相故
，維摩經云，觀身自相，觀佛亦然，即其義也。以如是義故，菩薩欲成就是三昧王
者，當專心精勤觀察四念處。
　　以下便分別說明四念處。菩薩摩訶薩，常當觀察身行，畢竟不見一切諸身。
　　身者五受陰集，為煩惱業所生。若無煩惱業，則五陰皆空，即是法身。身見又
曰我見，五陰既空，我亦非有。外道不知此義，妄於陰身執我。於陰執我有四種，
即一、執即陰為我，二、執離陰為我，三、執我在陰中，四、執陰在我中。不知陰
身性空，無我隨緣而假成。如是其性空寂，隨緣假成而無實，是為畢竟空義。若人
知身者緣起，畢竟空寂。畢竟空中建立一切法，一切法皆歸畢竟空。如是便見實相
，見實相者便名見佛。故修念佛三昧者，應觀察身念處，畢竟不見一切諸身也。
　　常當觀察受行，不見一切諸受。
　　受由觸生，無觸則無受。雜阿含云，緣眼色生眼識，三事和合觸，乃至緣意法
生意識，三事和合觸。是知觸者，由根塵識和合而生，既然觸由因緣和合而生，當
知觸無自性。若無自性，是無觸法，故觸無處所。觸若在根，根應自觸，不假塵、
識。若無塵識，何名為觸？
　　觸若在塵，塵應有觸，何關根身？若與根身無關，誰知有觸？
　　若謂觸不在根，復不在塵，而在於識。若無根塵，識云何生？
　　是知觸無處所，觸既然無，受云何有？故曰不見一切諸受。
　　常當一心觀察心行，而亦不見一切諸心。
　　心由諸法集起，無性而隨緣。若無有性，是無定心。若心有定性，則心性是常
。若心性是常，則不能轉惡為善，轉善趣惡了。若心性是常，凡所經歷，不應忘失
。孩提之事，悉存腦際。若心性是常，雖經修行，當無進益。若心性是常，當是初
果不至二果，二果不至三果，三果不至四果。若心性是常，當是信位菩薩不至住位
，住位不至行位，行位不至向位，向位不至地位，乃至等覺不至妙覺。若心性是常
，當無因果矣。是知眾生心無常，方能轉凡成聖。無常者，即是隨緣而無定性，無
定性故，方能成就無上菩提。心無定性，當知心不可得，故曰不見一切諸心。
　　常當一心觀察法行，而亦不見一切諸法。
　　諸法皆由因緣所生，試觀宇宙萬法，無一不是因緣所生。既然法屬因緣，定無
自性，故曰諸法性空。龍樹菩薩云，若法因緣生，是法性實空，若此法不空，不從
因緣有，既然諸法皆空，故曰不見一切諸法。
　　如是觀身受心法，念佛亦然。若如是念佛者，即見法身佛也。所以經文中說遍
見十方一切諸佛世尊，到諸佛所恭敬禮拜，聽聞正法供養眾僧，「亦不貪著」。
　　<經>【賢護。如是等事誰能信者。唯彼漏盡阿羅漢及以阿毗跋致諸菩薩等。賢
　　　護。是中一切愚惑凡夫。於彼念佛現前三昧。常當思惟諸佛世尊不得生
　　　著。又亦思惟諸佛世尊。說如斯法而亦不著。又亦思惟我聽聞法。一切
　　　所為皆不得著。何以故。賢護。諸法皆空本來無生故。賢護。諸法不可
　　　念。無念處故。賢護。諸法遠離。絕心想故。賢護。諸法不可執持。真
　　　如無得故。賢護。諸法無染。如虛空故。賢護。諸法清淨。遠離眾生故
　　　。賢護。諸法無濁因緣滅故。賢護。諸法無為。福伽羅不可得故。賢護
　　　。諸法即涅槃相。本性清淨故。賢護。諸法無所有。一切物不可得故。】</經>
　　賢護！如是等事，唯漏盡阿羅漢，及阿毗跋致諸菩薩等，方能相信。
　　阿毗跋致譯不退轉，在初地以上。與阿羅漢，如是等人，方能相信如是等事也
。
　　賢護！於如是念佛三昧法中，一切愚惑凡夫，常當思惟諸佛世尊，不得生著。
　　凡夫思惟念佛三昧不生著者，心清淨也。若心清淨，則不生著。心清淨則無我
見，無我見則不生著。無我見則不取相，不取相則不生著。不取相則無貪瞋癡，無
貪瞋癡則不生著。無貪瞋癡則生清淨信，生清淨信則不生著。如此不生著者，方能
思惟念佛三昧也。
　　又亦思惟諸佛世尊，說如是法，而亦不著。
　　又亦思惟諸佛所說「不著」之法，而亦不著。總之於諸佛所說諸法不生著者，
於法不取相也。於如是不著亦不著者，不取無相也。故金剛經云，不取於法，不取
非法。不取於法，是不著於法相。不取非法，則可不捨佛法依教起行，而不落空中
。
　　因為於第一義中，「有」是因緣有，「無」是因緣無。有無屬因緣，皆無有自
性。
　　以無自性故，所以空是不礙有之空，說諸法空而不失於有。有是不異空之有，
說諸法有而不失於空。是故雖空而常有，雖有而常空。聞空即知是有，見有即是見
空。於空於有，皆不可著，即此不著，便名中道。
　　又亦思惟我聽聞法，一切所為皆不得著，何以故下，明於一切法不得著之道理
。
　　諸法皆空，本來無生，所以不可著。因為一切諸法，無非因緣所生。因緣生法
，無有自性，無自性故空。以諸法空故，是知一切法不生。空、無生，是無其法，
是故不可著。
　　諸法不可念，無念處故。
　　念是憶念，亦是欲求，諸法皆空，無有處所，焉可得念？所謂不可念者，非是
對無念立念，對念立無念也。若相對而立，則念無念皆自性有。若念與無念皆自性
有，自性有法，焉得謂不可念？焉得謂無念處？
　　應知有是因緣有，無是因緣無。同理可知念是因緣念，無念是因緣無念。因緣
生法，皆悉性空，故不可念。所以念無自性，不礙無念。無念亦無自性，亦不礙於
念。既然念不礙無念，故念而無念。既然無念不礙念，故無念而念。如是不著於念
，亦不著於無念，一切無所著，便是等正覺，是名念佛也。
　　故持念阿彌陀佛名號，非是於念外立無念，非是於無念外立念。如果那樣，便
失卻一真法界義了。當知念即無念，無念即念。念時正是無念，無念正是念時。念
而無念則豎窮三際，假名無量壽。無念而念則橫遍十方，假名無量光。念而無念是
照而寂，無念而念是寂而照。寂照不二，便是無著。
　　諸法遠離，絕心想故。
　　遠離義者，即是空義。佛說海意菩薩所問淨印法門經云：「……寂靜義者，即
是離義。離義者，即是空義。空義者，即是無繫著義。無繫著義者，即實性義。實
性義者，即真如義。真如義者，即畢竟不生義。不生義者，即不滅義。不滅義者，
即無住處義。」
　　心想者，取相也，所謂取相為想相。既有如是等義，是則無相，故曰絕心想。
　　諸法不可執持，真如無得故。
　　一切諸法，皆是緣起。緣起之法，即是性空。空則不生不滅不增不減，故曰真
。緣起性空，無毫末可得。以不可得故，是以法法無二無別，故曰如。如是法性，
謂之真如。真如不可得，故諸法不可執持。
　　諸法無染，如虛空故。
　　猶虛空不為煙塵雲霧所染，諸法性空，故曰無染。
　　諸法清淨，遠離眾生故。
　　「眾生」者，眾因緣生也。前文曾云諸法因緣生，何故今謂遠離眾生呢？因為
因緣所生之法，假現似有，其實皆空。空則清淨，實無諸法。故曰諸法清淨，遠離
眾生。
　　諸法無濁，因緣滅故。
　　因緣無有實性，幻起幻滅。此幻起諸法，雖處染而無濁。故曰諸法無濁，因緣
幻起幻滅故。
　　諸法無為，福伽羅不可得故。
　　無為者，法無生住滅相也。福伽羅亦作補特伽羅。舊譯為人，或譯為眾生。玄
應音義二十二曰，補譯為數，特伽譯為取，羅譯為趣。故補特伽羅，譯為數取趣。
謂於六道之中，數數生死，輪迴不已也。福伽羅緣生幻有，故不可得。
　　諸法即涅槃相，本性清淨故。
　　以諸法性空，從本以來不生不滅。故曰諸法即涅槃相。
　　諸法無所有，一切物不可得故。
　　於畢竟空中，無一法可得也。
　　<經>【賢護。是故諸菩薩等。若欲思惟此三昧者。不可異相而能得入無得相故
　　　。得見諸佛正念諸佛和合相應。亦得思惟助菩提分。念聞正法思量分別
　　　選擇菩提分。而不見自身亦不證諸法。所以者何。賢護。是中不可以色
　　　相故而得見佛。不可以聲相故而得聞法。不可以希望心成就檀波羅蜜。
　　　不可以樂著諸有具足尸波羅蜜。不可以慳吝祕法而得涅槃。不可以深著
　　　福伽羅想而獲多聞。不可以攀緣諸行而能遠離諸事。不可以樂著住處而
　　　得證果。不可以隨順貪愛誡諸過非。不可以常樂諍成就諸忍。不可以
　　　常行惡業而得善果。不可以聲聞乘人而證菩薩念佛三昧。亦不可得諸菩
　　　薩忍。亦不可以嫉妒取著而得空三昧。亦不可以行愛欲而入奢摩他。亦
　　　不可以懈怠懶惰證諸聖道。乃至不可以不捨異念諸物而能成就思惟也。】</經>
　　賢護！是故諸菩薩等，若欲思惟此三昧者，不可異相而能得入無得相故。
　　因為諸法空無生故；諸法不可念無念處故；諸法遠離，絕心想故；諸法不可執
持，真如無得故；諸法無染，如虛空故；諸法清淨，遠離眾生故；諸法無濁，因緣
滅故；諸法無為，福伽羅不可得故；諸法即涅槃相，本性清淨故；諸法無所有，一
切物不可得故。所以菩薩若欲思惟念佛三昧者，不可以異相，而能得入無得相也。
　　異相者，是執著彼此相，能所相，分別相也。應知心念佛時，心即是佛。心外
無佛，亦無非佛。佛外無心，亦無非心。如此無分別執著於彼此能所，方契入於無
得相也。若以分別執著彼此能所等差異相，便不能得入無得相了。
　　得見諸佛，正念諸佛，和合相應。
　　不可得法，還須無住著心相應。諸佛非色非非色，非聲非非聲，乃至非一切法
非非一切法，故畢竟不可得。如果以住著心求見佛念佛，心佛便不能和合相應了。
必須以無住著心，無取相心，方能與佛和合相應。
　　亦得思惟助菩提分，念聞正法，思量分別選擇菩提分。而不見自身，亦不證諸
法。
　　不但念佛如此，亦得思惟助菩提分法，念聞其餘正法，思量分別選擇菩提分法
，亦應不生住著心，亦復不分別所證諸法。於此「不住著」，亦不生住著。故不礙
思量分別選擇也。
　　助菩提分法，廣說無量，略說即三十七助道品。
　　所以者何？因為於是第一義中，不可以色相見佛，不可以聲相聞法。總而言之
，即不可取相見佛聞法也。
　　不可以希望酬報心，成就布施波羅蜜。若以希望酬報心，行於布施，便是有所
住著。若行於布施，而無希求之心，便無所住著。如是則能度盡無量無邊無數眾生
，而不著眾生相了。
　　不可以樂著三界有之心，而具足淨戒波羅蜜。尸波羅蜜即淨戒波羅蜜。持戒生
好處，生好處者，生於人天受福報也。因為戒之功德，可令行者不墮三途，生於人
天。如果樂著人天福報，便僅名持戒，不名持戒波羅蜜。
　　不可以慳吝祕法，而得涅槃。因為涅槃是清淨無為，而慳吝祕法，則心有人我
想，增減想，生滅想，故不能得涅槃。
　　不可以深著福伽羅想，而獲多聞。
　　因為福伽羅者，眾因緣生。因緣生者，性空也。如實知其性空，便增長智慧。
故於福伽羅不著其相，方能增智慧。而多聞者，智慧之母也。不過多聞不取相，方
為智母。如果多聞而取相，反成智障。故曰不可以深著福伽羅想，而獲多聞也。
　　不可以攀緣諸行，而能遠離諸事。
　　此處諸事，指煩惱言。不謂佛事，法事，僧事，及諸功德事。攀緣諸行，能生
一切煩惱。故曰不可以攀緣諸行，而能遠離諸事。
　　不可以樂著住處，而得證果。
　　捨離欲樂，放下一切貪著，方能證果。證果者，得解脫也。不樂著住處，方能
解脫。
　　不可以隨順貪愛，誡諸過非（應為離諸過非）。
　　過非者，生死苦果也。生死苦果，由無明愛取而生，而愛即無明也。由無明而
生行，由無明行而生識、名色、六入、觸、受等生死過非。此是由過去世之無明行
，生現在世之過非。由愛而生取，由取而生有，由愛取有而有未來世之生死。此是
由現在世之愛取有，有未來世之過非。故曰不可以隨順貪愛，離諸過非也。
　　不可以常樂諍，成就諸忍。
　　諸忍者，生忍與法忍也。生忍可成就無量福，法忍可成就無量慧。然樂鬥諍者
，既壞生忍，復壞法忍。
　　不可以常行惡業，而得善果。善惡因果不爽也。
　　不可以聲聞乘人，而證菩薩念佛三昧。亦不可得諸菩薩忍。
　　菩薩念佛三昧，是圓頓大乘法。聲聞乘人，樂著小乘，故不能證菩薩念佛三昧
。諸菩薩忍者，無生法忍。謂聲聞乘人，不能得菩薩無生忍也。一切法無生，得無
生忍者，即是見諸法性。故佛於大涅槃經云，聲聞乘人不見佛性，以不見佛性故，
得聲聞道。
　　不可以嫉妒取著，而得空三昧。
　　三三昧者，謂空三昧，無相三昧，無願三昧。無願三昧，亦名無作三昧，或無
起三昧。嫉妒取著則著於有法，故不得空三昧。
　　不可以行愛欲，而入奢摩他。
　　奢摩他譯曰止，行乎愛欲，則入於散亂，故不入奢摩他。
　　不可以懈怠懶惰，證諸聖道。唯勤行精進，方能證聖道也。
　　乃至不可以不捨異念諸物，而能成就思惟也。
　　異念者，念不專一，多諸餘雜念也。如果念不專一，不捨餘雜念，便不能成就
思惟諸佛現前三昧。所謂異念諸「物」者，諸餘事物也。
　　<經>【賢護。是故我今以此三昧付囑世間諸天王輩。受持守護。亦付於汝。當
　　　來宣布勿令斷絕。於是世尊說斯法時。有八那由他欲色界諸天子。皆發
　　　阿耨多羅三藐三菩提心。復有無量百千人。亦發阿耨多羅三藐三菩提心
　　　。然而斯輩皆於未來過恒沙劫。盡得成就阿耨多羅三藐三菩提。皆同一
　　　號。名正解脫如來應供等正覺。住世教化壽命亦等。賢護。以斯初發菩
　　　提心故。尚得如是無量功德。具足成就阿耨多羅三藐三菩提。況復我昔
　　　行菩提時供養我者，彼寧不速成就阿耨多羅三藐三菩提也。賢護。復有
　　　無量無邊眾生。聞說此法得淨智眼。復有八百諸比丘等。於諸漏中心得
　　　解脫。】</經>
　　世尊告賢護言，我今以此三昧，付囑世間諸天王輩，亦付囑於汝。於當來世宣
布，勿令斷絕。
　　諸天王輩，即四大天王。四天王分別護四部洲，曰護世四王，故佛言世間諸天
王輩。付囑四大天王者，令其護持世間諸念佛人也。
　　世尊說此法時，有八那由他欲界及色界天子，發無上菩提心。那由他譯為億。
及無量百千人，亦發無上菩提心。
　　佛授記言，斯等輩皆於未來過恒沙劫，成就無上佛道。皆同一號，名正解脫如
來應供等正覺。皆住世教化眾生，彼佛壽命亦等。
　　佛呼賢護言，如是等輩初發菩提心，尚能具足成就無上佛道。何況那些於我昔
日行菩提時，供養於我者。彼等寧不速成無上菩提也。
　　賢護下，佛說餘眾生得益。淨智眼即法眼淨，此通大乘小乘。小乘初果見四聖
諦，曰法眼淨。大乘初地得無生忍，曰法眼淨。
　　於諸漏中心得解脫。漏者煩惱也，斷煩惱障曰心解脫。
　　<經>【爾時世尊為重明此義。而說偈言。
　　　誰當受持此三昧　彼於福聚不可量　斯等戒行無塵垢　本心清淨猶如鏡
　　　誰當受持是三昧　多聞深廣無邊崖　智慧自然無缺減　功德盛滿若明月
　　　誰當受持是三昧　得諸佛不思議　智慧觀察希有法　不思議人皆守護
　　　誰常受持此三昧　曾見無量諸世尊　彼佛說法難稱量　皆當奉承修供養
　　　誰能受持此三昧　彼為世間作燈光　大悲如斯拔眾生　所有世尊悉供養
　　　誰能受持此三昧　未來無數諸聖尊　若有菩薩欲見者　清淨信心修供養
　　　誰能受持此三昧　彼勝得利難思議　善能下生於人間　常得出家善求食
　　　誰能護持此三昧　彼受多福不思議　復能住持於將來　獲斯功德最後利】</經>
　　佛以偈重誦此義。偈中文顯義明，不必解釋。
　　多聞深廣無邊崖，應為多聞深廣無邊涯。大悲如斯拔眾生，應為大悲如斯拔眾
苦。
</檔>
