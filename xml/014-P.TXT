<檔>
<篇>大方等大集經賢護分通義</篇>
<節>大方等大集經賢護分通義</節>
　　　　<節>甚深品第十二</節>
　　<經>【爾時賢護菩薩復白佛言。世尊。云何思惟如是三昧。佛言賢護。若有善
　　　男子善女人。念欲思惟此三昧者。觀彼色時不應取著。於彼聲中不應取
　　　著。於彼香中不應取著。於彼味中不應取著。於彼觸中不應取著。於諸
　　　法中不應取著。於諸生中不應取著。於一切處不應取著。於是法中當起
　　　真實大慈行也。是中何等名為三昧。所謂於一切法中如法行故。】</經>
　　賢護菩薩復白佛言，世尊！云何思惟如是三昧？佛言善男子善女人，念欲思惟
此三昧者，觀彼色時，不應取著……
　　此是言思惟此三昧者，應深觀法性也。諸法性空，故一切法不可取著。因為諸
法性空，唯無取著心，方能契念也。
　　色聲香味觸法六塵，其性皆空，故不應取著。不取著，便深契法性。契於法
性，便名見佛。故不取著六塵，便為思惟如是三昧。
　　於諸生中，不應取著。於一切處，不應取著。
　　既然諸法性空，故一切法無生。於無生中取著於生，便是顛倒。故於一切生中
，不應取著。深達法性無生，無生則無滅。無生則無來，無滅則無去。諸法無生無
滅，無來無去，便是諸法如義。如是觀者，是名思惟念佛三昧。
　　一切無生，則一切處不可得，以無法可得故。故曰於一切處，不應取著。心無
取著，正與空寂法性相應。是名思惟念佛三昧。
　　於是法中，當起真實大慈行也。
　　於此空寂法中，無取著法中，當起真實大慈行。真實大慈行者，普度一切眾生
行也。若不起度生之行，便是於空寂法中，無取著法中，而生取著了。云何起真實
大慈行，復能無取著呢？所謂度盡無量無邊無數眾生，而不取著能度之我相，所度
之眾生相，以及度生之法相。如此便是起真實大慈行，而無取著了。
　　是中何等名為三昧？所謂於一切法中，如法行故。
　　如果於一切法不應取著，那麼修習念佛三昧，豈非取著嗎？故佛自設語言，是
中何等名為三昧？
　　所謂於一切法中，「如」法行故。「如」者，不二不異也。即是於一切法中，
無分別而分別，分別而無分別。無分別者，法性也。分別者，法相也。諸法性空故
無分別。性空則無礙，故不礙法相宛然。一切法相，隨緣顯現，假有非實。法相假
有則無礙，故不礙法性湛然。以性相無礙故，所以一切法如如。如如之法，不生不
滅，不來不去。三世宛然，而常住湛然。常住湛然，而三世宛然。實相空寂，不礙
諸法緣興。諸法緣興，不礙實相空寂。是之謂諸法實相，實相諸法。如是觀者，是
思惟念佛三昧。故曰於一切法中，如法行故。
　　<經>【若諸菩薩觀念處時當應如是。觀察身行終不分別見身行處。觀察受行亦
　　　不分別見受行處。觀察心行亦不分別見心行處。觀察法行亦不分別見法
　　　行處。菩薩當應如是觀察思惟三昧。何以故。賢護。彼菩薩觀身行時於
　　　身不起思惟分別。觀受行時於受不起思惟分別。觀心行時於心不起思惟
　　　分別。觀法行時於法不起思惟分別故。所以者何。一切法不可得故。如
　　　是諸法既不可得。云何當有分別思惟。賢護。是故一切法無有分別。無
　　　分別者無有思惟。無思惟者。當知彼中無法可見。賢護。無可見故便為
　　　無礙。一切法中無障礙故。即是菩薩現前三昧。菩薩成就是三昧故。即
　　　得見無量無數過阿僧祇諸佛世尊。并所宣說皆悉聽聞。聞彼法已咸能
　　　受持。彼諸如來應等正覺。所有一切無礙解脫解脫知見。亦即能得彼無
　　　礙智。】</經>
　　若諸菩薩觀念處時，當應如是。
　　念處者，四念處也。即身念處，受念處，心念處，法念處。菩薩於四念處，應
如是觀，觀察身念處，終不分別見身行處。因為身者因緣所生，空無自性。既然身
空，無有自性，云何有身行處？故不應分別，見有身行處。
　　觀察受行，亦不分別見受行處。
　　因為受無自性，由因緣所生，故受性本空。受性空故，不應分別見有受行處。
　　觀察心行，亦不分別見心行處。
　　心無自性，因緣而起。心屬因緣，故無自性。以無自性故，方能隨緣而起。故
起是因緣起，滅是因緣滅，起滅是因緣，於心無所有。以心空故，不應分別見有心
行處。
　　觀察法行，亦不分別見法行處。
　　諸法因緣生，其性本空。法性空故，無有行處。故不應分別，見有法行處。
　　菩薩當應如是觀察思惟三昧。觀察一切法，幻有非實，性本空寂，如是則見佛
性，見佛性是名見佛。永嘉大師云，覺後空空無大千，即此意也。
　　何以故？何故菩薩不分別見，身行處，受行處，心行處，法行處呢？因為彼菩
薩於身、於受、於心、於法，不起思惟分別故。不起思惟分別者，不取相也。
　　菩薩不取相，故不見一切法。不見一切法，則見佛性。不見一切法，則名見佛
。故菩薩不思惟分別一切法，便是修習諸佛現前三昧。
　　所以者何？一切法不可得故。如是諸法既不可得，云何當有思惟分別？
　　當知不得一切法，即得阿耨多羅三藐三菩提也。以一切法不可得，故於一切法
，不應分別思惟。
　　是故一切法無有分別。無分別者，則無有思惟。無思惟者，當知彼中無法可見
。
　　以諸法相者，幻有性空，故不可見。我們凡情見有法者，實是被其幻相所欺耳
。
　　賢護！無可見故，便為無礙。
　　見者見其色相，色為質礙相。法既不可見，故便為無礙。
　　一切法中無障礙故，即是菩薩現前三昧。
　　云何於一切法中無障礙呢？若人於一切法不取相，便不生分別，不生憎愛，不
起貪恚癡。不生憎愛，不起貪恚癡，便於一切法中，無有障礙。這樣便是修學現前
三昧了。
　　菩薩成就是三昧故，即得睹見無量無數，過阿僧祇諸佛世尊。
　　如是菩薩於一切法不取於相，不生分別，無有障礙，便能成就現前三昧。菩薩
成就此現前三昧，便能見無量無數，過阿僧祇諸佛。並且能聽聞，諸佛所宣說法。
聽聞法已，皆能受持。亦能得彼諸如來，所有一切無礙解脫，解脫知見。亦即能得
，彼諸如來無礙智。
　　<經>【復次賢護。菩薩觀察四念處時。無法可見無聲可聞。無見聞故則無有法
　　　可得分別。亦無有法可得思惟。而亦復非瞽盲聾類。但是諸法無可見故
　　　。是故觀時不生住著而見諸道。思惟道故。即於諸法無有疑網。無疑網
　　　故見佛如來。見如來故永離迷謬。無迷謬故知一切法終無可見。何以故
　　　。菩薩若有如斯見者。則取彼見。取彼見故則取法相。取法相故則取事
　　　業。取事業故則見眾生。見眾生故則見壽命。見壽命故則見富伽羅。見
　　　富伽羅故則見諸陰。見諸陰故則見諸入。見諸入故則見諸界。見諸界故
　　　則見諸相。見諸相故則見諸物。見諸物故則見彼因。見彼因故則復見緣
　　　。以見緣故則便求取。以求取故則有有生。】</經>
　　復次賢護！菩薩觀察四念處時，無法可見，無聲可聞。
　　菩薩如實觀察四念處，知一切法性空，一切法相假。故無法可見，無聲可聞。
以無見無聞故，所以無有法可得，無有法可以分別。亦無有法可以思惟。
　　而亦復非瞽盲聾類。
　　雖然於一切法無見無聞，但是卻非盲非聾。因為諸法相假性空，無有可見可聞
故。如實知諸法不可見不可聞，則不生住著。不生住著，便能見佛道了。如此思惟
佛道，便於諸法無有疑網。疑網者，疑惑迷悶如網，網羅眾生不得出離也。
　　無疑網故，見佛如來。以無疑網，則能如實見法性，見法性故，則能見諸佛如
來。見如來故，便能永離迷謬。無迷惑差謬故，便如實知一切法終不可得，不可見
不可聞。
　　何以故下，層層轉進，說明若於法取著見之過。菩薩若有如斯取著見者，則取
彼相之見。取彼相見故，則取法相。以取法相故，則取事業。事者，種種事相也。
業者，種種因緣業相也。以取法相故，則取種種事相，及種種因緣業相。
　　以取種種事相及因緣業相故，則見有眾生。眾生者，眾因緣所生者也。
　　有生必然有滅。故見有眾生，則有生死之壽命相。以見有壽命相故，則見有數
取趣之富伽羅。以見有富伽羅故，則見色受想行識五陰身心。以見五陰身心故，則
見眼耳鼻舌身意，與色聲香味觸法等十二入。以見十二入故，則見根、塵、識等十
八界。以見十八界故，則取著見一切諸法相。取著諸法相故，則取著見實有一切物
。取著實有物故，則見一切物因。因者生也，見一切物因者，執著一切物有生處也
。以見諸物因故，則見諸物一切助緣。以見諸物之助緣故，便興一切助緣求取其物
。以求取故，則有有生。
　　此即歸結到十二因緣之愛、取、後有、生、死。如是取著於見者，層層轉進，
其過歸結於無盡之生死。換句話說，十二因緣生死流轉，皆由取著見生。故取著見
，即無明也。
　　<經>【何以故。賢護。一切諸法終不可取。無可取故。菩薩於彼一切諸法。不
　　　思不念不見不聞。賢護。終不如諸外道若外道弟子。取著富伽羅及以我
　　　見也。賢護。菩薩終不作如是見。云何見。菩薩見者如如來見終不退轉
　　　。菩薩見如辟支佛見如阿羅漢見。菩薩當應作如斯見。如斯見故不憶不
　　　念不見不聞。以不憶念及見聞故滅諸妄想。即得思惟如斯三昧也。】</經>
　　何以故？一切法終不可取，無可取故。
　　一切法終不可取，因為一切法，因緣所生，假有而無性。所以無有法可取，以
一切法空故。
　　菩薩於一切法，不思不念不見不聞。
　　因為一切法空，不可取著，無法可思可念可見可聞。故菩薩於一切法，不思不
念不見不聞。
　　賢護！以菩薩如實知如實見故，所以不如一切外道或外道弟子，取著有因緣所
生的富伽羅，及取著有因緣所生的我見。若有如是見者，便有流轉生死。所以菩薩
終不作如是見。
　　云何見者，是言菩薩云何見呢？菩薩見者，如如來見。如如來見，即同如來見
也。菩薩之見，同於佛見，雖在因地，但終無退轉，始終不渝，直至究竟無上佛道
。
　　菩薩見如辟支佛見，如阿羅漢見。
　　菩薩是大乘，辟支佛是中乘，阿羅漢是小乘。三乘同見空理，而深淺不同。二
乘人偏空滯寂，大乘人徹見真空。真空者，非是礙有之空。以空不礙有，故即空而
常有。有亦非礙空之有，以有不礙空，故即有而常空。空是離空邊空，有是離有邊
有。故於空知有，於有知空。空之與有，同一中道。同一中道，而不礙有之與空。
此為大乘菩薩所證真空理體。所以三乘中，小不賅大，大必賅小。故曰菩薩見如辟
支佛如阿羅漢見。
　　菩薩應作如斯見者，見真空理也。以見真空理故，所以不憶不念不見不聞。以
不憶不念不見不聞，是以滅諸妄想。妄想由於取相而起，菩薩不憶不念不見不聞者
，非如盲聾之類，而是不取著於相也。不取著相故，則滅諸妄想。妄想既滅，即得
思惟諸佛現前三昧。
　　<經>【復次賢護。譬如虛空本無形色。不可觀見無有障礙。無所依止無有住處
　　　。清淨無染亦無垢濁。諸菩薩輩見一切法亦復如是。所謂於彼有為無為
　　　一切法中無有處障礙乃至亦無處所。以眼清淨無障礙故。一切諸法自然
　　　現前。彼諸菩薩如是念時即見諸佛。其所莊嚴狀如金輦。具足威儀如百
　　　千光。炎赫斯照如秋滿月。眾星圍繞如轉輪王。軍眾熾盛如天帝釋。四
　　　輔中尊如大梵王。處彼天座如師子王威伏眾獸。如鮮白鵠處空而飛。如
　　　須彌山王安住大海。如大雪山出諸良藥。如鐵圍山攝持猛風。如彼水界
　　　住持大地。如大風輪淨虛空界。如須彌頂壯麗天宮。】</經>
　　以下舉譬喻況比菩薩見真空理，不憶不念不見不聞，滅諸妄想，得如是思惟三
昧之情狀。
　　譬如虛空，無形無色，不可睹見，虛空無有障礙，無所依止之處，無有住處，
清淨無染，亦無垢濁。以無有法，能染虛空故。諸菩薩輩下，以法合譬。菩薩輩見
一切法，亦復如是。以菩薩見真空理故，所以於有為無為一切法中，亦復不見有障
礙，有所依止住處，見一切法清淨無染無有垢濁。
　　因為菩薩眼清淨故，於是見塵清淨。耳清淨故，於是聞聲清淨。及至意清淨故
，於是念法清淨。不似凡夫，以凡夫眼根染故，於是見一切色塵皆染。凡夫耳根染
故，於是聞一切聲塵皆染。乃至凡夫意根染故，念一切法塵皆染。故菩薩以眼根清
淨無障礙故，一切諸法，自然現前。
　　此處以眼根以例餘根也。亦就是說，菩薩根清淨無障礙故，一切法自然現前。
一切法現前故，所以彼菩薩如是念時，即見諸佛。
　　見諸佛已，亦見諸佛其所莊嚴狀。金輦者，車輦也。諸佛具足威儀，如百千日
，光照炎赫。
　　如中秋之月，最極圓滿，眾星圍繞。
　　如轉輪王，軍眾熾盛。轉輪聖王有七寶。一、輪寶，二、象寶，三、馬寶，四
、珠寶，五、玉女寶，六、典寶藏臣，七、主兵寶，又名典兵臣。隨王之意，而得
四種兵。謂象馬車步四種兵。欲得若干，若千若萬若無數，應念即辦。故曰軍眾熾
盛。
　　如天帝釋，四輔中尊。天帝釋者，忉利天主也。四天王天之四大天王，為忉利
天外護之臣，故曰四輔。又忉利天居須彌山頂，四方各有八天，計三十二天。帝釋
天居中，共為三十三天。以四方各有八天故，曰四輔中尊。
　　如大梵王，處彼天座，大梵王為初禪之王。初禪有三天。梵眾天，為初禪之民
。梵輔天，為初禪之臣。大梵天，為初禪之王。大梵王，居大梵天宮，故曰處彼天
座。
　　如師子王，威伏眾獸。師子王者，獅子王也。獅子為獸中王，故曰威伏眾獸。
　　如鮮白鵠，處空而飛。為鵠鳥之凌空飛行也。
　　如須彌山王，安住大海。須彌山四寶所成，處大海中。出海八萬四千由旬，入
海八萬四千由旬。高出餘山，故曰須彌山王。
　　如大雪山，出諸良藥。大雪山者，即喜馬拉雅山。在印度北境，山頂經年積雪
，故名雪山。據云雪山有靈草，草名娑訶。人見之則得壽無量，名不死藥。此喻用
喻諸佛能醫眾生病也。
　　如鐵圍山，攝持猛風。鐵圍山純鐵而成，圍繞一小世界者，曰鐵圍山。圍繞大
千世界者，曰大鐵圍山。
　　如彼水界，住持大地。以水界住持大地也。
　　如大風輪淨虛空界。喻風吹雲散，故曰淨虛空界。
　　如須彌山頂，壯麗天宮。天帝釋之宮殿，居須彌山頂，極為壯麗。
　　以上諸喻，用喻諸佛之功德莊嚴。
　　<經>【如是賢護。彼諸如來應等正覺。以智德光照明一切三千大千諸佛世界其
　　　事若此。賢護。彼諸菩薩於正觀中復如斯念。而諸如來有所宣說。我昔
　　　聽聞。聞已讀誦受持修行。如是念已從三昧起。如彼定中所聞諸法。思
　　　惟其義為他宣說。賢護當知。是三昧王。為諸菩薩作斯利益。能與如是
　　　諸功德聚。所謂世間出世間一切諸法也。賢護是故。若彼善男子善女人
　　　。隨欲求證無上菩提。當應聽聞如是三昧。聞已書寫讀誦受持。修習思
　　　惟廣為他說。令是妙法流布世間。】</經>
　　如是賢護！彼諸如來應等正覺，以智德光照明一切三千大千諸佛世界，其事若
此。
　　智德光者，智慧功德光明也。三千大千世界，為一佛所化國土。一切三千大千
世界，即一切諸佛國土。
　　賢護！彼諸菩薩於正觀中，復如是念下，謂菩薩受持現前三昧，應自度化他。
聞已讀誦受持修行念佛三昧者，是自度也。為他宣說，是化他行。
　　佛讚歎此三昧王曰，是三昧王，為諸菩薩作如此利益，能與諸菩薩如是功德聚
。所謂能與諸菩薩一切世出世間諸法。
　　賢護！是故善男子善女人，欲求無上菩提者，應聽聞此現前三昧。並且聞已書
寫讀誦受持修習思惟，廣為他說。自度化他，令此妙法流布世間。
　　<經>【爾時世尊為重明此義。以偈頌曰。　　　諸佛清淨離塵垢　功德深廣無所依　鍾鏗鏘眾妙音　萬種咸備修供養
　　　布散諸種超世香　精異花鬘上寶蓋　然燈供養眾塔廟　所為求此三摩提
　　　佛法甚深難可見　開示世諦令人知　彼如自性初不遷　汝當隨順智無礙
　　　猶日明天初出時　帝釋佐天三十二　眾具莊嚴實周普　求彼三昧亦復然
　　　譬如梵天處梵眾　威儀寂靜功德圓　勇猛精進不可稱　彼求三昧亦如是
　　　又如醫王處世間　給施病者眾妙藥　隨順諸佛清淨心　初未曾離本空性
　　　譬如雪山諸山王　煒燁同於轉輪帝　亦如寶輦妙莊嚴　彼見諸佛眾相滿
　　　又猶鵠王絕明白　處空自在無礙遊　如是諸佛金色身　世尊真子如斯念
　　　無垢三昧淨智燈　能破大冥諸黑闍　彼除一切眾物想　念諸佛智無礙光
　　　諸垢消滅無瞋毒　無明清淨妙智人　若能觀是無自他　彼終無有諸色相
　　　無疑惑中淨智生　悉能斷斯諸有見　亦已滅亡陰界想　聞法除惱得清涼
　　　比丘當知諸佛子　及以清淨比丘尼　彼優婆塞優婆夷　若能念此得三昧】</經>
　　第一第二兩頌中，前半頌稱佛功德。後一頌半，謂求現前三昧者，應修供養。
　　佛法甚深難可見，開示世諦令人知，彼如自性初不遷，汝當隨順智無礙。
　　佛法甚深難可見者，第一義也，諸法實性也。佛以世諦說法，不以第一義。因
為第一義，離言語相，文字相，心緣相。非言語心緣之所能及，故不可說，是佛實
智。佛為度眾生，開權智之大方便，以世俗諦說一切法，度一切眾生。所謂無說而
說，說而無說也。
　　然若無第一義諦，則世諦無以立。若無世諦，則第一義無以明。所謂至理無名
，因名而顯。故佛開示世諦，欲令入第一義諦。欲令入第一義諦，為令得涅槃也。
　　佛開示世諦令人知者，欲令眾生斷二種障。一、煩惱障，二、所知障。斷煩惱
障，可得究竟涅槃。斷所知障，可得無上菩提。
　　自性者，空相也，第一義也。如此空性，有佛無佛常住不改，故曰初不遷。世
諦所說者，法相也。佛說法相，與性不二不異。經云，有佛無佛，性相常住。故曰
彼世諦如自性，無有遷變也。汝賢護當隨順佛智之無礙也。
　　猶日月天初出時以下九頌，均讚佛功德智慧。謂修現前三昧者，應念佛功德智
慧也。此是重頌長行文，故不另作解。
　　又如醫王處世間。佛為大醫王，因為佛知眾生病，知眾生病因，知眾生病對治
，知眾生病癒已，故名大醫王。
　　知眾生病者，知苦也。知眾生病因者，斷集也。知病對治者，修道也。知病癒
已者，證滅也。
　　餘頌觀文自明。
</檔>
