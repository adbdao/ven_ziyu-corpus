<檔>
<篇>大方等大集經賢護分通義</篇>
<節>大方等大集經賢護分通義</節>
　　　　<節>不共功德品第十四</節>
　　<經>【爾時世尊。復告賢護菩薩摩訶薩言。賢護。彼諸菩薩摩訶薩。復當成就
　　　十八不共法。何等名為不共法也。所謂如來初成阿耨多羅三藐三菩提。
　　　乃至般涅槃。於其中間如來所有三業智慧為首。一切身業隨智慧行。一
　　　切口業隨智慧行。一切意業隨智慧行。又諸如來知見過去無有障礙。知
　　　見未來無有障礙。知見現在無有障礙。又諸如來所為無有錯誤。言無漏
　　　失意無忘念無別異想。常在三昧無不知已捨。又諸如來意欲無減精進無
　　　減禪定無減智慧無減解脫無減解脫知見無減。賢護。是為如來十八不共
　　　法。彼菩薩摩訶薩。當應修習具足成滿。】</經>
　　爾時世尊，復告賢護菩薩言，彼菩薩修習現前三昧，亦令他人受持讀誦，得八
事已，復當成就十八不共法。
　　十八不共法，為佛獨具。諸佛智慧功德，巍巍獨具，不共聲聞緣覺菩薩，略明
有十八種。
　　一、一切身業隨智慧行。謂諸如來，從初成無上菩提以來，直至般涅槃，於其
中間，一切身業，以智慧為首。調伏眾生，演說妙法。未解者令解，未悟者令悟，
未入者令入，是名一切身業隨智慧行。
　　二、一切口業隨智慧行。謂諸如來，從初成無上菩提以來，直至般涅槃。以微
妙清淨語言，轉法輪化導利益一切眾生，是名一切口業隨智慧行。
　　三、一切意業隨智慧行。謂諸如來，以清淨意業，隨智慧而轉。除滅眾生無明
癡闇，是名一切意業隨智慧行。
　　四、知見過去無有障礙。謂諸如來以智慧力，知見過去世一切，無有障礙。
　　五、知見未來無有障礙。謂諸如來，以智慧力，知見未來世一切，無有障礙。
　　六、知見現在無有障礙。謂諸如來，以智慧力，知見現在世一切，無有障礙。
　　七、所為無有錯誤。謂諸如來，戒定慧慈悲等諸功德具足，無明已盡，身有所
行，無有錯誤。
　　八、言無漏失。謂諸如來，具無量智慧辯才，所宣說法，隨眾機宜，方便開示
，令眾皆得證悟。
　　九、意無忘（應為妄字）念。謂諸如來，得甚深禪定，心不亂不著，得第一安
隱處。
　　十、無別異想。謂諸如來，於一切眾生，平等普度，心無揀擇，是名無別異想
。
　　十一、常在三昧。謂諸如來，行住坐臥四威儀中，常不離甚深勝定，是名常在
三昧。
　　十二、無不知已捨。謂諸如來，於一切法，悉皆照知方捨。無有一法，不了知
而捨之者。不像其餘眾生，於一切法，多有存疑。
　　十三、意欲無減。謂諸如來，具足眾善，常欲濟度眾生，心無厭足，名意欲無
減。
　　十四、精進無減。謂諸如來，身心精進，常度一切眾生，無有休息。
　　十五、禪定無減。謂諸如來，智慧相應，禪定無有退轉。
　　十六、智慧無減。謂諸如來，智慧無邊無際，不可究盡。隨宜說法，亦無有盡
，是名智慧無減。
　　十七、解脫無減。謂諸如來，遠離一切執著，具二種解脫。一者有為解脫，謂
無漏智慧相應解脫。二者無為解脫，謂一切煩惱淨盡無餘。是名解脫無減。
　　十八、解脫知見無減。謂諸如來，知一切眾生之解脫。於一切解脫中，知見明
了，分別無礙，是名解脫知見無減。
　　賢護！是為如來十八不共法。彼菩薩摩訶薩，當應修習，具足成滿。
　　於此可知，不但修習如是三昧，可生諸佛淨土。若諸菩薩摩訶薩修習之，可以
究竟佛道。
　　<經>【復次賢護。若菩薩摩訶薩。成就具足甚深難見攝受正法。即欲宣說是三
　　　昧者。應當更受十種勝法。何等為十。所謂如來十力。云何十力。賢護
　　　。是中如來是處非處力者。如來於諸處非處事。能以正智如實知故。賢
　　　護。如是處非處事。如來能以正智如實知者。此則如來處非處力。如來
　　　得此力已知真實處。於大眾中作師子吼。轉大梵輪昔所未轉。若有沙門
　　　婆羅門若天若梵若魔若人。一切世間終無有能如是轉者。賢護。是為如
　　　來第一智力。菩薩摩訶薩應當修學具足成滿。】</經>
　　復次賢護！若菩薩摩訶薩，成就具足甚深難見攝受正法，即欲宣說是三昧者，
應當更受十種勝法。
　　正法者，般若是為正法，以般若出生三世諸佛，及諸佛阿耨多羅三藐三菩提故
。實相是為正法，以實相即佛法身故。進而言之，念佛三昧是為正法，以可致諸佛
現前故。
　　應當更受十種勝法，即佛十力也。佛具十種智力，以下便分別解說。
　　一、知是處非處智力。
　　處者，道理也。如來知諸法之道理與非道理。如來於一切事物，以正智慧，如
實知其是處非處。如來得此力已，知真實無妄之道理。於大眾中作師子吼，宣說妙
法。是昔大梵王，所未能轉者。佛轉法輪，若沙門婆羅門，若天者，欲界天。若梵
者，色界天。若魔者，欲界第六天，及色界魔醯首羅天，均為魔天。若人者，即世
人也。一切世間，均不能轉。是為如來第一智力，菩薩應當修學具足成滿。
　　<經>【復次賢護。是中如來一切至處道力者。如來於一切處道差別。皆以正智
　　　如實知故。賢護。如是一切至處道事。如來能以正智如實知者。此則如
　　　來至處道力也。如來得此力已知真實處。於大眾中作師子吼。轉大梵輪
　　　昔所未轉。若諸世間沙門婆羅門。若天若梵若魔若人。終無有能如是轉
　　　者。賢護。是為如來第二智力。菩薩摩訶薩應當修學具足成滿。】</經>
　　二、知一切至處道智力。
　　如來於一切處道差別，以正智慧力，如實知之。例如受持五戒，可至人間。修
行十善，可至天上。行八正道，可至涅槃。如是一切至處修道之事，如來以正智慧
力，皆能如實知之。此即如來知一切至處道智力。如來得此力已，知真實處。於大
眾中說法，若諸沙門婆羅門天梵魔及人，無有能轉者。是為如來第二智力，菩薩應
當修學，具足成滿。
　　<經>【復次賢護。是中如來世間種種界力者。如來於世間種種諸界無量差別。
　　　能以正智如實知故。賢護。如是世間種種界事。如來皆以正智如實知者
　　　。此則如來世間界力也。如來得此力已知真實處。於大眾中作師子吼。
　　　轉大梵輪昔所未轉。若諸世間沙門婆羅門。若天若梵若魔若人。終無有
　　　能如斯轉者。賢護。是為如來第三智力。菩薩摩訶薩應當修學具足成滿
　　　。】</經>
　　三、知種種界智力。
　　如來於世間眾生，種種境界無量差別，以正智慧力，皆悉如實知之。此則如來
知種種界智力。如來得此力已，知真實處。於大眾中說法，諸世間沙門婆羅門天梵
魔及人，無有能如是轉法輪者。是為如來第三智力，菩薩應當修學，具足成滿。
　　<經>【復次賢護。是中如來心行力者。如來於諸眾生種種心行無量差別。皆以
　　　正智如實知故。賢護。如是眾生種種心行無量差別。如來能以正智如實
　　　知者。此則如來知心行力也。如來得此力已知真實處。於大眾中作師子
　　　吼。轉大梵輪昔所未轉。若諸世間沙門婆羅門。若天若梵若魔若人。終
　　　無有能如是轉者。賢護。是為如來第四智力。菩薩摩訶薩應當修學具足
　　　成滿。】</經>
　　四、知眾生種種心行智力。如來於諸眾生，種種欲樂善惡之不同，其心行無量
之差別。以正智慧力，如實知之。如來得此力已，知真實處。於大眾中說法，諸世
間沙門婆羅門天梵魔人等，所不能轉。是為如來第四智力，菩薩應當修學，具足成
滿。
　　<經>【復次賢護。如來知眾生諸根差別力者。如來於眾生諸根種種差別。皆以
　　　正智如實知故。賢護。如是眾生諸根種種差別。如來皆以正智如實知者
　　　。是則如來諸根差別力也。如來得此力已知真實處。於大眾中作師子吼
　　　。轉大梵輪昔所未轉。若諸世間沙門婆羅門。若天若梵若魔若人。終無
　　　有能如是轉者。賢護。是為如來第五智力。菩薩摩訶薩應當修學具足成
　　　滿。】</經>
　　五、知眾生諸根種種勝劣差別智力。
　　如來以正智慧力，如實知眾生根性種種勝劣差別，以及得果大小，是為知眾生
諸根差別智力。如來得此力已，知真實處。於大眾中說法，諸世間沙門婆羅門天梵
魔人等，無有能如是轉者。是為如來第五智力，菩薩應當修學，具足成滿。
　　<經>【復次賢護。是中如來禪定力者。如來於一切禪定解脫三昧。生起煩惱及
　　　以滅除。斯以正智如實知故。賢護。如是一切禪定解脫三摩跋提生起煩
　　　惱乃至清淨。如來皆以正智如實知者。是則如來禪定力也。如來得已知
　　　真正處。於大眾中作師子吼。轉大梵輪先所未轉。若彼世間沙門婆羅門
　　　。若天若梵若魔若人。終無有能如是轉者。賢護。是為如來第六智力。
　　　菩薩摩訶薩應當修學具足成滿。】</經>
　　六、知諸禪定解脫三昧智力。
　　三昧者，譯為正定。禪定與解脫，略有不同。解脫者，斷煩惱。而有的禪定，
并不一定斷煩惱，例如凡夫禪及外道禪。如來於一切禪定解脫三昧，生起煩惱（例
如凡夫外道禪）及以滅除煩惱（例如聖人禪），如來以正智慧力，皆如實知之。三
摩跋提者，即三昧也。
　　如來得是力已，知真實處（真正與真實相同）。於大眾中作獅子吼說法，諸世
間沙門婆羅門天梵魔人等，無有能轉者。是為如來第六智力，菩薩應當修學，具足
成滿。
　　<經>【復次賢護。如來業力者。如來於彼一切諸業種種差別。及彼未來和合得
　　　報亦無量差別。如來斯以正智如實知故。賢護。如是諸業種種差別。未
　　　來得果亦復差別。如來皆以正智如實知者。斯則如來知業力也。如來得
　　　已知真實處。於大眾中作師子吼。轉大梵輪先所未轉。若彼世間若沙門
　　　婆羅門。若天若梵若魔若人。終無有能如斯轉者。賢護。是為如來第七
　　　業力。菩薩摩訶薩應當修學具足成滿。】</經>
　　七、如來業力者，即知過現未來業報智力。
　　如來於一切眾生業報種種差別，及未來和合得報（即得報生處也），無量差別
。如來以正智慧，皆能如實遍知。斯即如來知業力也。如來得是力已，知真實處。
於大眾中作獅子吼，諸世間沙門婆羅門天梵魔人等，無能轉者。是為如來第七業力
，菩薩應當修學，具足成滿。
　　<經>【復次賢護。如來天眼力者。如來常以清淨天眼過於人眼。見彼未來諸眾
　　　生輩死此生彼。其所受身或美或醜或善或惡。所得諸色或好或惡或妙或
　　　。或生善道或生惡趣。又見眾生所作諸業或善或惡。有諸眾生。具身
　　　惡業具口惡業具意惡業。訶罵聖人誹謗正法壞和合僧。具足如是諸惡業
　　　故。身壞命終生於惡道。又諸眾生。具身善業具口善業具意善業。恭敬
　　　聖人尊重正法供養眾僧。具行如是諸善業故。命終得生人天善趣。如是
　　　等事皆如實知。賢護。如來以淨天眼見諸眾生死此生彼。乃至命終生於
　　　天上。是則如來生死智力。得是力已知真實處。於大眾中作師子吼。轉
　　　大梵輪昔所未轉。若彼世間若沙門婆羅門。若天若梵若魔若人。終無有
　　　能若斯轉者。賢護。是為如來第八智力。菩薩摩訶薩應當修學具足成滿
　　　。】</經>
　　八、天眼無礙智力。
　　天眼通可知未來一切。故如來常以清淨天眼，見未來眾生死此生彼。其所受身
或美或醜或善或惡，其所得諸色身，或端正，或醜惡，或妙或。即如實知，眾生
所得六道身也。
　　有諸眾生，具身口意惡業，以惡業因緣，身壞命終，生於惡道。又諸眾生，具
身口意善業，以善業因緣，身壞命終，生人天善趣。如是等事，佛皆如實知之。
　　是則如來，知眾生未來生死智力。如來得是力已，知真實處。於大眾中作獅子
吼，諸沙門婆羅門天梵魔人等，所不能轉。是為如來第八智力，菩薩應當修學，具
足成滿。
　　<經>【復次賢護。如來宿命智力者。如來能以諸宿命智。知於過去諸宿命事。
　　　所謂眾生生此死彼。或於一處初受一生或二或三或五或十或百或千。乃
　　　至或受無量百生無量千生無量百千生。如是乃至無量轉劫。無量定劫無
　　　量轉不轉劫等。皆如實知。又於彼所生趣。如是處如是家。如是種姓如
　　　是名字。如是相貌如是生中。如是服食如是所作。如是善惡如是憂喜。
　　　如是苦樂乃至若干壽命等。亦如實知。又於某處捨彼身已復生某處。如
　　　是身相如是所說如是所經。乃至壽命諸過去事。皆悉知故。賢護。如來
　　　能以種種無量諸宿命智。知彼眾生宿命所經。始自一生及無量生。乃至
　　　壽命諸過去事如實知者。是則如來宿命智力也。得是力已處大眾中作師
　　　子吼。轉大梵輪昔所未轉。若彼世間沙門婆羅門。若天若梵若魔若人。
　　　終無有能若斯轉者。賢護。是為如來第九智力。菩薩摩訶薩應當修學具
　　　足成滿。】</經>
　　九、知宿命智力。
　　前天眼智力，是佛知未來無礙。今宿命智力，是佛知過去無礙。佛以宿命智力
，知過去諸宿命事。知眾生生此死彼，於彼處死，生於此也。或於一處受一生，或
二生三生，乃至無量百千生。
　　例如舍利弗侍佛經行，有鴿子為避鷹故，來至佛邊。佛命舍利弗，試觀鴿子於
過去世若干劫來，落鴿子身？舍利弗觀察後曰，我觀此鴿子，八萬大劫以來，係鴿
子身。八萬大劫以外，我則不知。佛命舍利弗觀鴿子未來世，何時脫離鴿子身？舍
利弗觀察後曰，我觀此鴿子，八萬大劫以後，仍為鴿子身，八萬大劫以外，我則不
知。
　　佛言，此鴿子無量劫來，已為鴿子身。無量劫以後，始脫鴿子身。復得人身，
出家修道，得辟支佛果。
　　所以佛宿命智，能知眾生，於一處受無量百千生。乃至無量轉劫，無量定劫，
無量轉不轉劫，皆如實知。
　　又於彼眾生所生六趣，生如是處，如是家，如是種姓。種姓者，族姓也。如是
名字，如是相貌，如是生中，如是服食，如是所作，如是善惡，如是憂喜，如是苦
樂，乃至若干壽命等，佛皆如實知之。
　　又彼眾生於某處捨彼身已，復生某處。彼所得如是身相，如是所說，如是所經
歷，乃至壽命，諸過去事，佛皆如實知之。
　　是則如來宿命智力。如來得是智力已，於大眾中作獅子吼，彼沙門婆羅門天梵
魔人等，無能轉如是法輪者。是為如來第九智力，菩薩應當修學，具足成滿。
　　<經>【復次賢護。如來漏盡力者。如來能盡一切諸有。無復諸漏。心慧解脫自
　　　覺法已。是故唱言。我生已盡梵行已立。所作已辦不受後有。賢護。如
　　　來如是能盡諸漏。心慧明脫自證知故。故言我生已盡乃至不受後有。如
　　　實知者。是則如來漏盡智力也。如來得已處大眾中作師子吼。轉大梵輪
　　　昔所未轉。若彼世間沙門婆羅門。若天若梵若魔若人。終無有能若斯轉
　　　者。賢護。是為如來第十智力。菩薩摩訶薩當應修學具足成滿。賢護。
　　　若諸菩薩摩訶薩。讀誦受持思惟修習是三昧者。則能攝受如來十力也。】</經>
　　十、諸漏永盡智力。
　　諸漏永盡者，永斷無明習氣也。如來永斷無明，故曰諸漏永盡。
　　心、慧解脫，自覺法已。諸佛煩惱永盡，得究竟心解脫，證入大安隱。所知障
永盡，得究竟慧解脫，證入無上覺。諸佛於菩提樹下，不因他得，自覺無上聖智，
故曰自覺法已。於是唱言，我生已盡，梵行已立，所作已辦，不受後有。此由於如
來能盡諸漏，心慧明了解脫，自覺聖智親自證知之故。乃言我生已盡，梵行已立，
所作已辦，不受後有也。
　　如來得是智力已，於大眾中，轉大法輪。諸沙門婆羅門天梵魔人等，所不能轉
。是為如來第十智力，菩薩應當修學，具足成滿。
　　最後佛結歎說，若諸菩薩，讀誦受持思惟修習諸佛現前三昧。便能攝受如來十
力。
　　於是乃知，念佛三昧，諸佛所歎，若人受持，功德不可思議。近者可生諸佛清
淨國土，遠者即不退轉於阿耨多羅三藐三菩提。故阿彌陀經云，彼國眾生，多有一
生補處，與諸等覺上善人俱會一處也。
　　當知世尊以大悲心，說此微妙法門。念佛為因，見佛為果。易行而證深，可謂
末世眾生，得度之唯一梯航。我輩切須仰體悲懷，勿以我慢心違乎聖旨也。
　　<經>【爾時世尊為重明此義。以偈頌曰。
　　　十八不共等覺法　十力明智諸佛同　菩薩修習此妙禪　自然成就斯二種】</經>
　　十八不共等法，是如來自覺之法，不因師得也。以及十種智力，諸佛皆同。意
謂唯諸佛與佛，之所究竟也。
　　如果菩薩修習此諸佛現前三昧，自然成就斯二種。斯二種者，即十八不共法，
與十力也。換句話說，菩薩修學現前三昧，便能具足如來功德智慧。
</檔>
