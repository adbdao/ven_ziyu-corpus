<檔>
<篇>如來藏經</篇>
<節>大方等如來藏經探源</節>
　　　　　　　　　　　　　　　　　　　　　　　　東晉天竺三藏佛陀跋跎羅譯
　　　　　　　　　　　　　　　　　　　　　　　　釋智諭撰
　　　　<節>釋經題</節>
　　<經>【大方等】</經>
　　大方等亦曰大方廣，為大乘經之通稱。於十二部經中，方等為大乘。此經為方
等中最上，故曰大方等。
　　理正曰方，平等曰等。平等者，如如義，無礙義，無差別義，法界義。教出第
一義曰方，教出世俗義曰等。
　 <經>【如來藏】</經>
　　如來藏其義甚深，在眾生則曰佛性，在諸佛則曰法身。眾生修道，不外除諸障
礙，顯其佛性。一旦佛性圓顯。便名成佛。
　　佛性論謂如來藏之「藏」，有三種義，一、所攝義，二、隱覆義，三、能攝義
。
　　所攝義，是約自性佛性而言。謂一切眾生，皆被如如境所攝。如如境又曰如如
理。如如理者，諸法不二義，一真法界義。一切眾生，皆悉無二，皆入一真法界。
此即所謂如來藏眾生者是。若能如此悟者，即入無生法忍。
　　隱覆義，謂如來性被煩惱所隱覆，眾生雖具而不見。當此之時，僅名佛性，不
名為佛。以為煩惱隱覆故，即名眾生藏如來。
　　能攝義，謂果地一切過恒沙功德，住應得性時，被如來藏攝之無餘。
　　如來藏即是法身，法身即是如來藏。法身在纏，便名如來藏，此時即名佛性。
如來藏出纏，即名法身，此時謂之為佛。易言之，法身隱時，名如來藏。如來藏顯
時，轉名法身。
　　其實佛性法身，湛然常住，無顯無隱。只是眾生不見，謂之為隱而已。故若顯
若隱，皆不思議也。
　　<經>【經】</經>
　　梵語修多羅，譯為契經，簡稱曰經。契經者，契理契機也。上契佛理，下契眾
生根機。修多羅正譯為綖，有貫穿義，謂以理貫文，教理相應也。
　　<經>【東晉天竺三藏佛陀跋陀羅譯】</經>
　　東晉是我國朝代名。我國古稱印度為天竺。三藏者，經、律、論也。通達經律
論的法師，稱三藏法師。今稱三藏者，係三藏法師之略稱。佛陀跋陀羅，是譯經之
人。
　　佛陀跋陀羅譯曰覺賢。本來姓釋，是迦毘羅衛國人，為甘露飯王之後裔。
　　祖父達摩提婆，此云法天。商旅於北天竺，因而定居。父達摩修耶利，此云法
日。
　　佛陀跋陀羅，三歲喪父，五歲喪母，於是出家為沙彌。
　　受具後修業精進，博學群經，以禪律馳名。
　　與同學僧伽達多共遊罽賓。伽達多於密室閉戶坐禪，見佛陀跋陀羅忽然而至。
伽達多驚問從何所來。答云，頃至兜率禮彌勒而來也。言訖而隱。
　　後伽達多屢見神變，乃敬心祈<問>問。</問>始知佛陀跋陀羅得不來果。
　　後來中國，附舶循海而行。經一海島，佛陀跋陀羅指一山下曰，可止於此！舶
主不肯。船行二百餘里，忽遇逆風，吹船還至島下。眾人方悟其神異。
　　後遇便風，眾船齊發。唯佛陀跋陀羅曰不可，舶主乃止。先發諸船，一時遇難
覆沒。
　　於暗夜中，佛陀跋陀羅忽令眾船俱發。眾船無有從者。佛陀跋陀羅自起收纜，
一舶獨發。不多時盜賊忽至，留者悉被抄害。
　　至中國後，至長安與羅什遊，羅什大悅。後語弟子云，本鄉有五船俱發，前來
中國。弟子傳告外人，以致頗受人譏。後果有天竺五舶來，證其所言不虛。
　　佛陀跋陀羅曾至廬山，會慧遠大師。止於廬山歲許。後於元嘉六歲入寂。世壽
七十一。略述其事如是。詳見梁高僧傳。
　　佛陀跋陀羅於東晉安帝世，譯經一十五部，計一百一十五卷。此大方等如來藏
經一卷，係元熙二年於道場寺譯出。
</檔>
