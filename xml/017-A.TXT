<檔>
<篇>不增不減經</篇>
<節>佛說不增不減經講記</節>
　　　　　　　　　　　　　　　　　　　　　　　元魏北印度三藏菩提流支譯
　　　　　　　　　　　　　　　　　　　　　　　　　　西蓮淨苑釋智諭講述
　　　　　　　　　　　　　　　　　　　　　　　　　　　　弟子釋慧修敬記
　　　　<節>講經題</節>
　　<經>【佛】</經>
　　佛陀又譯曰浮圖，簡稱曰佛。
　　佛譯作覺者。覺有覺察覺悟二義。察者察其過也，悟者悟其正也，察其過則過
無不盡，悟其正則德無不圓。過無不盡德無不圓，稱之曰佛。
　　佛者覺義，自覺覺他覺行圓滿曰佛。二乘人雖能自覺，然不能覺他。故佛自覺
，共於二乘。自覺曰覺，覺他曰行。菩薩自覺覺他，然猶未圓滿。故佛覺他，共於
菩薩。佛者自覺覺他覺行圓滿，不共三乘。故佛為天中之天，聖中之聖。
　　十號具足曰佛。十號者如來應供正遍知明行足善逝世間解無上士調御丈夫天人
師佛。前五號是自利自度德，後四號是利他度人德，如是自利利他圓滿，稱之曰佛
。此十號圓滿者，尊稱為世尊。
　　上來皆係通說，十方三世一切諸佛，皆具如是之德。然此處所稱之「佛」，係
別說。即專稱本師釋迦牟尼佛也。
　　<經>【說】</經>
　　口唱宣教，法音暢流曰說。智者大師言，「說」有「悅」意，悅可眾意也。所
說之教，契理應機。契理者，上契佛理也。應機者，下應眾生根機也。故能悅可眾
意。
　　這部不增不減經，為本師釋迦牟尼佛所說，故曰佛說。
　　<經>【不增不減】</經>
　　不增不減者，明法性空寂，中道實相之理。故知今經，其文雖簡，其義甚深。
如心經云，是諸法空相，不生不滅，不垢不淨，不增不減。
　　故不增不減者，即諸法空相。而諸法空相者，即諸法實相也。諸法是有，實相
為空。諸法實相，則不著於有﹔實相諸法，則不著於無。如是不繫不著，故曰不增
不減。
　　是知不增不減義，即不生不滅義。不生不滅義者，即不二不別義。不二不別義
者，即中道義。中道義者，即實相義。實相義者，即真如義。真如義者，即真空義
。真空義者，即寂靜義。寂靜義者，即無相義。無相義者，即佛法義。
　　不增不減，則法本無二。此無二法者，便是一切法。故一切諸法，皆本來不增
不減也。如此不增不減，則十方三世，一切平等如如。平等如如，便是一真法界。
於一真法界中，萬象森羅皆如幻，不增不減性湛然。
　　<經>【經】</經>
　　梵語修多羅，譯為契經，契者上契佛理，下契生機。以上下契合，故經有貫穿
義，攝持義也。又譯曰線，即取其貫穿持緯義。
　　依阿毘曇，修多羅有五義。一出生義，出生諸義。二涌泉義，出法無竭故。三
顯示義，顯示諸法義故。四繩墨義，去邪就正故。五結鬘義，貫穿諸法故。
　　<經>【元魏北印度三藏菩提流支譯】</經>
　　魏是朝代名，為拓跋氏所建，又稱後魏。以其屬於北朝，故又稱北魏。魏文帝
時改姓元，故稱元魏。
　　<經>【北印度三藏】</經>
　　菩提流支係北印度人。三藏是三藏法師的簡稱。通達經律論三藏者，名三藏法
師。
　　<經>【菩提流支譯】</經>
　　菩提流支譯為道希，北印度人，通達三藏。於元魏永平初年，遠來中國。宣武
帝處之於永寧寺，甚優遇之。
　　譯經甚多，如佛名、楞伽、法集、深密等經。及勝思惟、大寶積、法華、涅槃
等論。共出經三十九部，一百二十七卷。此佛說不增不減經，即為其所譯。
　　以上略講經題，以下開講經文。
</檔>
