<檔>
<篇>法界觀門直解</篇>
<節>修大方廣佛華嚴法界觀門直解</節>
　　　　<節>解觀文</節>
　　　　　<節>真空觀</節>
　　<經>【觀曰。真空觀第一。理事無礙觀第二。周遍含容觀第三。】</經>
　　先列法界觀之三名，第一真空觀，第二理事無礙觀，第三周遍含容觀。
　　真空觀者，觀理法界。理性空寂，無形無相一體無分，不可住不可得。若起觀
者，應是心無所住。不住於色則色空，不住於空則空空，不住能所則能所空。總而
言之，心無所住，便是真空觀也。千萬莫把空當作境，當作心所而觀。
　　真空者，離三種空。一﹑非斷滅空。非斷滅空者，非是滅色求空也。有一般人
認為，滅色為空。滅色為空者，便是斷滅空。真空者，非是斷滅空也。
　　二﹑真空者，非是離色空。離色空者，是色外求空。有一般人聞說空，便執色
外有空，色、空二法對立。當知真空非是色外立空。
　　三﹑真空者，其空非是有。有一般人認為有空可得，空是有法。如果有空可得
，其空應是有，何得謂空？故真空非是有法。真空者，無有空相可得。以上三種空
，皆是把空當作境界，只是心所法，非是真空。
　　理事無礙觀者，觀理事無礙法界。理性無相，全以事顯。事相無體，全以理成
。是故無理外之事，亦無事外之理。理成事則事現，事成理則理存。故互成則理事
兩全。全理成事，則事全是理，事全是理，則理奪事，理奪事則事亡。全事存理，
則理全是事，理全是事，則事奪理，事奪理則理虛。故互奪則兩亡。然互奪正是互
成，互成正是互奪。理成事時，正是事奪理。事成理時，正是理奪事。故互成不礙
互奪，互奪不礙互成，是以理事無礙。
　　周遍含容觀者，觀事事無礙法界。事相雖然差別不一，但一一事相，皆因緣所
起。事屬因緣，皆無自性。既無自性，所以一理無分。例如多波是一水，一水原不
相礙。既然多波皆是一水，一水無礙，故一一波亦無礙。所以事相雖有差別，卻是
一理無分。以理融事，自然事事無礙。故曰塵塵剎剎盡圓融也。
　　此是觀於法界，出此三觀。「界」有理事之別，約事而言，界有分義，謂事有
無盡差別之分限；約理而言，界有性義，謂無盡事法同一理性。然差別即無差別，
以事相雖多，而理性是一故；無差別即差別，以同一理性，緣起多相故。所以理事
無礙，事事無礙，同一真空。性空緣起，空即無量；緣起性空，無量即空。互攝互
入，重重無盡。
　　<經>【觀曰。第一真空觀法。於中略作四句十門。一會色歸空觀。二明空即色
　　　觀。三空色無礙觀。四泯絕無寄觀。】</經>
　　第一真空觀法。於真空觀中，開出四句十門。四句者：一﹑會色歸空觀，二﹑
明空即色觀，三﹑空色無礙觀，四﹑泯絕無寄觀。
　　十門者，第一會色歸空觀有四門。第二明空即色觀有四門。加上第三、四兩句
，共為十門。此四句十門，都是說明真空觀的。以下便分別解釋。
　　<經>【觀曰。就初門中為四。一色不即空。以即空故。何以故。以色不即斷空
　　　故。不是空也。以色舉體是真空也。故云以即空故。良由即是真空故非
　　　斷空也。是故言由是空故不是空也。】</經>
　　於第一句會色歸空觀中，有其四門。第一便是色不即空，以即空故。
　　勝鬘經云，有三種眾生，於如來藏非其境界。一、墮身見眾生，此是凡夫外道
於五陰身心而見有我。二、顛倒眾生，此是二乘人。二乘人雖斷人我執，但對法身
常樂我淨卻起顛倒。執為無常苦無我不淨。三、空亂意眾生，此是地前菩薩。雖習
空觀，然為空所惑，不識佛性，為空所縛。云何為空所縛？於空理生三種執。第一
執滅色為空，第二執色外有空，第三執空是有法，於是執空成過。今色不即空，以
即空故，便是揀擇此三種空執。謂真空者，不是滅色之空，第一門揀擇之。真空者
不是色外有空，第三門揀擇之。真空者不是有法，第二門揀擇之。至於第四門，便
是直明真空。
　　何以故下，觀文自作解釋。以色不即斷空故，不是空也。
　　謂不是滅色而後謂之空。如果是滅色空者，此空便是斷滅。以色不是斷滅空，
故曰不是空也。因為色是因緣色，既然色是因緣所現假相，故色無自性。色無自性
，故當體即空。色當體空故，所以說以即空故。
　　良由色舉體即是真空，不是滅色的斷滅空。是故觀文中言，色不即是斷滅空，
而當體即是真空也。
　　我們可以知道，所謂真空者，是因為色法緣生，緣生故無性，無性故空。非是
色滅以後，名之為空也。若人如是知者，便知色當體即空，非待滅後方空。如是觀
者，是名真空觀。
　　<經>【觀曰。二色不即空。以即空故。何以故。以青黃之相。非是真空之理故
　　　云不即空。然青黃無體。莫不皆空故云即空。良以青黃無體之空非即青
　　　黃。故云不即空也。】</經>
　　前一門中，說明非是色滅為空。便有人計著，色法便是空。色法是有，如果計
著色即是空，那麼空便是有法了。今破曰空不如色一樣是有法，同時色亦不是有法
。因為色相是因緣和合的假相，假相無有實性，無實性故空。所以這是破執空為有
法者。
　　何以故？因為青黃等色相，皆是因緣假相，非是真空之理，故色不即空。
　　有人見有「青黃」等字樣，便謂這是揀非形色而為顯色，其實不然。所謂青黃
之相者，是說明一切色相皆是假相，假相非真空之理也。旨在明假相無性，無性方
為真空。故曰色不即空，以即空故。
　　所以觀文接著說，然青黃無體，莫不皆空，故曰即空。所謂青黃無體，即青黃
無性。
　　良以青黃無體之真空，非即青黃假相之有法，故云不即空也。
　　總而言之，第二門中，揀擇執空為有者。所以我們修真空觀時，不可把真空當
作境界觀。如果有空的境界，那個境界便是有法，便是心所法，而非真空。那麼應
該怎樣修真空觀呢？修真空觀者，應是心無所住。不住一切法，則一切法皆空。不
住於空，則空亦空。不住於「不住」，則「不住」亦空。此之謂畢竟空，此之謂真
空。
　　有人謂修習空觀，觀其境空空洞洞的甚麼都沒有。其不知這便是有境界相，這
便是心所法。這種境界，便是不空。此第二門色不即空，以即空故，便是破這種空
。謂空不是境界也，不是心所也。
　　<經>【觀曰。三色不即空以即空故。何以故。以空中無色故不即空。會色無體
　　　故是即空。良由會色歸空。空中必無有色。是故由色空故色非空也。上
　　　三句以法揀情訖。】</經>
　　此第三門觀文，說明真空揀非色外之空。既不是滅色之空，因為空中無色，所
以沒有滅色之空。亦不是離色之空，因為色法性空無體，不可離故。
　　觀文曰，空中無色，故曰色不即空。若會色法無性無體，當下即是真空，故曰
以即空故。
　　良由會色歸空以下，是重作說明。若人會到色法即空，皆因緣假相，無實體性
，便知空中必無色了。因為色本空故。既然色法本無，當然無有色外之空。而是色
本身即空也。既然色本身即空，所以非是色外有空也。
　　上三句以法揀情訖。揀情者，揀非三種空惑。三種空惑者，一﹑揀滅色空，二
﹑揀離色空，三﹑揀空是有。第一門中色不即空，以即空故，揀非滅色空。第二門
中色不即空，以即空故，揀空非是有。第三門中色不即空，以即空故，揀非離色空
。以上三門，以真空法，揀擇情執空惑竟。
　　以法揀情訖者，是表示以上三句揀擇情執，已告一段落。要學人起真空觀時，
不可有這三種錯誤。指出錯誤以後，以下第四門，便直顯真空之理。
　　<經>【觀曰。四色即是空。何以故。凡是色法必不異真空。以諸色法必無性故
　　　。是故色即是空。如色空既爾。一切法亦然思之。】</經>
　　色即是空者，是直顯真空。說明不是色滅空，不是離色空，亦非空是有。而是
色無性即空，空隨緣即色。無性故能隨緣，隨緣定是無性。故色即是空，空即是色
。
　　何以故？凡是色法，必不異真空。因為諸色法，必然緣起無性，無性故空。所
以色即是空。
　　色依空而現，空因色而明。猶波依水而現，水因波而明。無波而非水，無水不
現波。故全水以成波，全波以為水。約其相成義，則水與波兩全。全水是波，則波
奪水。波奪水則見波不見水。全波是水，則水奪波，水奪波則有水而無波。故約其
相奪義，則二相俱亡。
　　色與空亦復如是。相成則兩門俱顯，相奪則兩門俱隱。色顯則空隱，空顯則色
隱。故顯時正是隱時，隱時正是顯時。以相奪故，方有相成。以相成故，必然相奪
。是以智者觀空而常色，觀色而常空。色無自性，舉體全空。空無自體，舉體全色
。色空無二，圓融一際，不生不滅，非一非異，曰色即是空。
　　如色空既爾，一切法亦然，思之。
　　如色無性，空無體，相成則併有，相奪則兩亡，其餘一切法亦是如此。思之者
，以此類推也。
　　其餘一切法者，如理事、因果、境智、體用、違順、感應等，亦是相成則併有
，相奪則兩亡。
　　<經>【觀曰。第二明空即色觀。於中亦作四門。】</經>
　　第一真空觀中，有四句十門。初句有四門，初句者，會色歸空觀。會色歸空觀
中，前三門是色不即空，以即空故，第四門是色即是空。今初句四門，解釋完畢。
以下解釋第二句四門。第二句是明空即色觀，明空即色觀中，亦有四門，第一空不
即色，以空即色故。第二空不即色，以空即色故。第三空不即色，以空即色故。第
四空即是色。
　　乍看前三句與「色不即空，以即空故。」只是文字相翻。其實文字雖然略同，
但釋義卻有別。
第一門明斷空不能現色。換句話說，不是壞色之空也。第二門明假相不是真空
，而真空理不是假相。第三門明真空為所依之體，非能依之相。色為能依之相，非
所依之體。第四門正顯法理。
　　<經>【觀曰。一空不即色。以空即色故。何以故。斷空不即是色。故云非色。
　　　真空必不異色。故云即色。要由真空即色。故令斷空不即色也。】</經>
　　空不即色，以空即色故。因為斷滅空是滅色之空，故云空不即色。真空非是滅
色之空，而是空即不空，空而恒色，故曰空即色故。
　　云何真空即色，斷空不即色？真空即色者，空是因緣空，色是因緣色。斷空不
即色者，空是定性空，色是定性色。以決定性故，所以斷空不即是色。
　　色是因緣色，因緣之法則無自性，無自性故，所以即色而空。空是因緣空，故
空無自性，以無自性故，所以即空而恒色。
　　空依色起，色依空成，二者性依他起。依他故無性，無性故圓成。互攝則雙亡
，互入則兩成。空攝色，則全空而非色。色攝空，則全色而非空。空入色，則全空
成色。色入空，則全色成空。所以觀文說，要由真空即色，故令斷空不即色。
　　<經>【觀曰。二空不即色。以空即色故。何以故。以空理非青黃故。云空不即
　　　色。然非青黃之真空。必不異青黃故。是故言空即色。要由不異青黃故
　　　。不即青黃故言空即色不即色也。】</經>
　　空不即色，以空即色故。何以故？因為真空不可得，非是有法，所以真空之理
無相，非是青黃之相。故曰空不即色。
　　然而青黃等色相，皆是幻現假有。假有無性，無性即是真空，故言空即是色。
　　要由青黃等色相無性，故真空不異青黃等色也。此揀真空非為定性實有，非如
青黃色相之假有，故曰空不即色。色法無性即是真空，故曰以空即色。
　　<經>【觀曰。三空不即色以空即色故。何以故。空是所依非能依故。不即色也
　　　。必與能依作所依故。即是色也。良由是所依故不即色。是所依故即是
　　　色。是故言由不即色故即是色也。上三句亦以法揀情訖。】</經>
　　何以故？空是所依，非能依故，不即色也。
　　空是色法所依之體，色是由空所起之相。猶如水是波所依的體，波是由水所起
的相。經云畢竟空建立一切法，一切法皆歸畢竟空。畢竟空便是所依，一切法便是
能依。由於所依不是能依故，所以空不即色。
　　然所依必與能依作所依故，於是說空即色也。對能依方有所依，若無能依，不
得名為所依。能依所依，相依而起，無有先後分別。猶水之與波，有波方能見水，
無波則水不可見。故水全是波，是以空即是色也。
　　良由空是色之所依，故曰空不即色。非是所依外另有能依之色，故曰空即是色
。所以觀文言，由空不即色故，說空即是色也。
　　以上三門，以法揀擇情執竟，以下直顯法理。
　　<經>【觀曰。四空即是色。何以故。凡是真空必不異色。以是法無我理非斷滅
　　　故。是故空即是色。如空色既爾。一切法皆然思之。】</經>
　　空即是色者，直顯法理。前已揀別情執之誤，今直顯法理之正。
　　何以故？凡是真空必不異色，以是法無我理，非斷滅故。
　　我們已經知道，真空者是因緣空，因緣空者無有自性，無有自性謂之真空。故
真空者，無所有，不可得。
　　真空無性，無性者隨緣而不礙色相宛然。色相宛然隨緣而現，隨緣無性真空湛
然。所以萬相無性是真空，真空無性現萬法，故空即是色。
　　非斷滅故，真空非是斷滅空。因為斷滅空是定性空，定性空不能隨緣，所以不
得謂空即是色。
　　以諸法以無性為性故，是故空即是色。空與色緣起無性，互攝互入依他而起。
當知一切法亦復緣起無性，互攝互入依他而起。據理以推，當不難了解。
　　此是第二句四門，解釋完畢。第二句者，明空即色觀。於中開四門解釋空即色
。第一至第三門，皆揀情執。第四門直明空即色之法理。
　　<經>【觀曰。第三色空無礙觀者。謂色舉體不異空。全是盡色之空故。即色不
　　　盡而空現。空舉體不異色。全是盡空之色故。即空即色而空不隱也。是
　　　故菩薩觀色無不見空。觀空莫非見色。無障無礙為一味法。思之可見。】</經>
　　第三色空無礙觀，算來這是四句中的第三句，十門中的第九門。前二句已分別
說明色即是空，空即是色。此第三句雙明色空無礙。
　　色空無礙者，是取其相成義，以明真空法理。下面第四句泯絕無寄觀，是取其
互泯義，以明真空法理。真空者，即第一義空。真空觀者，即中道第一義觀。色空
無礙觀者，是觀俗諦中道。泯絕無寄觀者，是觀真諦中道。於色即空，空即色二句
中，是方便觀。今無礙泯絕二句中，是真實觀。
　　現在來看觀文。色空無礙觀者，謂色舉體不異空，全是盡色之空故，即色不盡
而空現。……
　　例如波與水無礙，色相譬如波，空理譬如水。波者舉體不異水，換句話說，波
全是水。水全是盡波之水，無波而非水也。故不壞波相，而水性全體顯露。故曰空
全是盡色之空，色不盡而空現。
　　水性不可見，舉體全由波現。故觀文曰，空舉體不異色。因為色全是盡空之色
，猶波全是盡水之波。
　　水由波現，波由水成。二者互入互成，起必依他。色空之法亦復如是，色不異
空，空不異色，色即是空，空即是色。色空無礙，舉體全收，性相雖別，而圓融一
際。故即空即色而空不隱。猶如即水即波，而水不隱。
　　是故菩薩見色即知是空，觀空不壞於色。不壞法相，而達性空。雖達性空，而
不壞法相。如是一切法無障無礙，為一味法。一味法者，諸法實相也。諸法一相，
所謂無相。無相者，實相也。
　　實相者，即真空義。然而實相無相，云何起觀？以無住心契無相法，便名真空
觀也。
　　<經>【觀曰。第四泯絕無寄觀者。謂此所觀真空。不可言即色不即色。亦不可
　　　言即空不即空。一切法皆不可。不可亦不可。此語亦不受。迥絕無寄。
　　　非言所及。非解所到。是謂行境。何以故。以生心動念。即乖法體失正
　　　念故。】</經>
　　茲先總明以上四句，然後再解釋此第四泯絕無寄觀。
　　總說會色歸空觀，明空即色觀，空色無礙觀，泯絕無寄觀，都是在明真空觀。
於中如約二諦言（二諦者，真諦俗諦），色是俗諦，空是真諦。第一句會色歸空，
是說明俗諦即是真諦。第二句明空即色，是說明真諦即是俗諦。第三句色空無礙，
明二諦圓融。第四句泯絕無寄，明於畢竟空中，言亡慮絕，無二諦之分別。
　　三諦者，空（真諦），假（俗諦），中道第一義諦，見於仁王般若。如約三諦
言，第一句會色歸空，是顯真諦。第二句明空即色，是顯俗諦。第三句色空無礙，
是顯俗諦中。第四句泯絕無寄，是顯真諦中。
　　若約空假中三觀言，第一句會色歸空觀，即是空觀。第二句明空即色觀，即是
假觀。第三句色空無礙觀，即是觀俗諦中道。第四泯絕無寄觀，即是觀真諦中道。
　　以如是等諦、觀，說明真空觀法。導行人以方便會歸真實。於真實中，言語道
斷，心行處滅，故歸於泯絕無寄。然言語道斷亦斷，心行處滅亦滅，故雖至理無言
，不礙以言顯理。至理無言，則說而無說。不礙以言顯理，則無說而說。若人會得
其意，便知佛所說言教，在明無言之理。非是立言語文字相也。若人執著言語文字
相，此人不知會色歸空義。若人執著無言語文字相，此人不知明空即色義。
　　會色歸空有四門，前三門皆曰色不即空，以即空故，此是明色不異空；第四門
明色即是空。明空即色亦有四門，前三門皆曰空不即色，以空即色故，此是明空不
異色；第四門明空即是色。第三句色空無礙，在明色空不異便成色空無礙。今第四
句泯絕無寄，在明色空相即，即成互奪。以互奪故，成真空義。故知真空觀與般若
思想同源。不過般若從因上明空，今此法界觀門，從果上明空。但無論因上明或果
上明，真空者即是無所有，無所住，不可得義。
　　由於這種道理，我們亦可明白心經之義。心經說色不異空，是明俗諦不異真諦
。空不異色，是明真諦不異俗諦。色即是空，是顯真諦中道。空即是色，是顯俗諦
中道。
　　現在解釋觀文。泯絕無寄觀者，謂此所觀真空，不可言即色不即色，亦不可言
即空不即空。一切法皆不可，不可亦不可，此語亦不受。
　　真空理體，離諸分別，一法不可得，不可得亦不可得。直是一絲不掛，一塵不
染，不取於相，如如不動。乃至言色言空，皆是方便。唯有無住心契無相法，假名
真空觀。
　　故不可言即色不即色。即色者，於第二句明空即色觀中前三門言，以空即色故
，及第四門言，空即是色。不即色者，前三門均言空不即色。這是說第二句中所言
即色不即色，皆是方便示導，而非真空義。反顯泯絕無寄，方是真空。
　　亦不可言即空不即空。此是說明第一句會色歸空觀，亦是方便示導，而非真空
義。所謂即空者，會色歸空觀中前三門，均言色即空故，及第四門，直言色即是空
。所謂不即空者，前三門均言色不即空。
　　因為於真空中，色與非色，空與非空，均不可得，故無即不即之分別。言即不
即者，皆方便示導而已。真空之理，亡言絕慮，無如是分別。
　　一切法皆不可。言真空之理，乃諸法實相，分別而無分別，一法不立也。不可
亦不可者，言真空之理，一切無礙，實相諸法，無分別而分別，一法不捨也。
　　若論諸法實相，則萬相紛然而體性空寂。若論實相諸法，則體性空寂萬相紛然
。這便是真空無礙之深義。
　　此真空者言語道斷，心行處滅，故此語亦不受。因為若受此語，便是心住有法
，非真空觀了。如此迥絕無寄，心無所住也。非言所及，非解所到，是謂行境。行
境者，即修真空觀，心智所契之空境也。
　　何以故？以生心動念，即乖法體，失正念故。
　　生心動念者，有住生心也。稍有住生心，便與真空法體相違。故曰即乖法體。
失正念者，心若有住，便被境所轉，即失正念。
　　故正念者心無所住也。心無所住，泯絕無寄，便與真空法體冥合，是謂行境也
。
　　<經>【觀曰。又前四句中。初二句八門皆揀情顯解。第三句一門解終趣行。此
　　　第四句一門正成行體。若不洞明前解。無以躡成此行。若不解此行法絕
　　　於前解無以成其正解。若守解不捨。無以入茲正行。是故行由解成。行
　　　起解絕也。】</經>
　　真空是其法體，體必具用，用不離體。無礙是體起之大用，今由體起用，故有
以下理事無礙，及周遍含容二觀。周遍含容觀者，即事事無礙觀也。
　　今結論真空觀。初二句八門者，即會色歸空一句，其四門者，色不即空，以即
空故三門，及色即是空，共四門。第二句者，明空即色觀，其四門者，空不即色，
以空即色故共三門，及第四門空即是色。此二句八門，皆是前三門揀情執，第四門
顯法理，故曰顯解。是知真空觀一句，乃顯理體也。
　　由體起用，乃有以下二句。第三句空色無礙觀，是解終趣行，即所謂慧解立行
者是。
　　既然法理真空，空則無礙，無礙則不礙於行。故曰空色無礙觀，以趣於行也。
　　至於第四句泯絕無寄觀，即正成行體。正成行體者，心無所住也。然此無住正
行，是從會色歸空觀，明空即色觀，空色無礙觀而來。故曰若不洞明前解，無以躡
成此行。
　　若不解此行法（似應為若不成此行法），絕於前解，無以成其正解。
　　謂必須慧解成行，行起解絕，方能成就佛道也。
　　若守解不捨，無以入茲正行。是故行由解成，行起解絕也。
　　結論為，慧解以立行，行起而解絕。
　　是故正行雖由慧解而成，但行起必須解絕。如果守解不捨，便不能入於正行了
</檔>
