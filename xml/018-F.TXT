<檔>
<篇>法界觀門直解</篇>
<節>修大方廣佛華嚴法界觀門直解</節>
　　　　　　<節>周遍含容觀</節>
　　<經>【觀曰。周遍含容觀第三。】</經>
　　此法界觀門有三，即一、真空觀，二、理事無礙觀，三、周遍含容觀。周遍含
容觀者，即事事無礙觀。今是第三，周遍含容觀。
　　<經>【觀曰。事如理融遍攝無礙。交參自在。略辯十門。】</經>
　　諸法無性，隨緣而現事相。事隨緣現，一理無性。事相差別，皆是相礙。然而
事隨緣起，皆無自性。無自性故，實是二而不二。二而不二曰「如」，故曰事如。
　　事如便是無性，無性方成事如。無性為性便是理，故理以無性為性。理性無性
便是不二，一切法同一理性，故不二者，即一切法，是以不二而二。二而不二事如
理，不二而二理融事。徹底來講，事如正是理融，理融方有事如。
　　以理融事，事則無礙，一事如此，事事皆如此，故曰事事無礙。總而言之，無
論理事無礙，或者事事無礙，其所以無礙者，是因為理體真空故。
　　以理融事，而真空之理，無法不收，無法不攝。理性真空無礙，既然遍收一切
法，遍攝一切法，故曰遍攝無礙，又曰周遍含容。
　　交參自在。言理事互攝互入，互遍自在也。交參自在者，一切無礙也。言事時
，則理達事表，言理時，則事徹理源。理不礙事，事不礙理，終至事事無礙。以下
以十門明周遍含容觀。雖說十門，而此十門亦皆交參自在也。
　　<經>【觀曰。一理如事門。謂事法既虛。相無不盡。理性真實體無不現。是則
　　　事無別事。即全理為事。是故菩薩雖復看事即是觀理。然說此事為不即
　　　理。】</經>
　　一﹑理如事門。
　　此理如事門，及事如理門，與理事無礙觀中，理事相遍一對略同。此理事相如
，亦是總成以下八門。由理事相如故，展轉出以下八門。
　　理事相如，不二不異，不二不異則無礙，理不礙事，事不礙理。故事事無礙，
係從理事無礙觀中，引申而出。
　　理如事則不礙事現，事如理則不礙理存。二者俱存，卻不礙如如不二。於是一
如一，一切如一，一如一切，一切如一切。於是成事事無礙觀。
　　觀文曰，一﹑理如事門，謂事法既虛，相無不盡。理性真實，體無不現。
　　事法虛者，謂一切相假也。事法隨緣幻現，無有自性，故其相假。假相即是無
相，故相無不盡。而相假即是無性，無性之性即是真理，故曰理性真實。相假不障
真理，故全體真理，體無不現。不壞假相，而真理全體露現也。經云，若見諸相非
相，即見如來。便是說若不被假相所障，即見真實也。
　　正因為理不異事故，所以事亦不異理。是則事無別事，即全理為事。換句話說
，理外無事，事外無理。理不自顯借事而顯，事不自成由理而成。猶如水不自顯借
波而顯，波不自成由水而成。
　　是故菩薩雖復看事，即是觀理。然說此事為不即理。
　　菩薩如實知全理即事，全事即理，故見事即是見理。凡夫聞空便執空，見有便
執有。菩薩不爾，菩薩聞空知是有，見有知是空。故菩薩看事，即是觀理。
　　然說此事為不即理。
　　何故事不即理呢？因為事假理真，假不即真故。然而相假即是無相，無相即是
實相。故不壞假相，而達性空，此如實知見也。若執假相為真實，便是顛倒見。故
曰此事為不即理。
　　<經>【觀曰。二事如理門。謂諸事法與理非異故。事隨理而圓遍。遂令一塵普
　　　遍法界。法界全體遍諸法時。此一微塵亦如理性。全在一切法中如一微
　　　塵。一切事法亦爾。】</經>
　　二﹑事如理門。
　　由於不壞假相，即是理實，當知一一假相，便是全體真理。
　　事如理者，謂諸事法與理不異也。因為不壞假相，即是理實，理不在事外故。
理性圓遍一切，既然事不異理，故一塵事相，普遍法界。一塵事相，假相無相，故
不礙全遍十方法界。
　　所以法界全體遍諸法時，此一微塵事相，亦如理性，全在一切法中。法界無界
，即理性也。此理性全遍一切法時，此一塵亦如理性一樣，全遍一切法。因為塵相
是假，假相無相，當體即是理性，故亦全遍一切法。
　　猶如波相是假，實無波相，以波全是水故。所以水遍一切波時，此一波亦全遍
一切波。因為波不異水故。
　　如一微塵，一切事法亦爾。
　　正如一塵相是假，全體如理。一切事相亦復如是，不異於理。故一切事相，亦
各各遍一切法。此則事事無礙之理也。
　　<經>【觀曰。三事含理事無礙門。謂諸事法與理非一故。存本一事而能廣容。
　　　如一微塵其相不大。而能容攝無邊法界。由剎等諸法既不離法界。是故
　　　俱在一塵中現如一塵一切法亦爾。此事理融通非一非異故。總有四句。
　　　一一中一。二一切中一。三一中一切。四一切中一切。各有所由思之。】</經>
　　此事含理事無礙門，是從上文理事互如門，引申而來。根據理事互如的原則，
導歸周遍含容。
　　理是性空，事是隨緣。理是一相，所謂無相。事是一切相，所謂無不相。
　　性空無性故能隨緣，緣起無性還歸性空。故性空緣起，不二而二，二而不二。
若無性空不成緣起，若壞緣起即壞性空。是故此法不壞不雜。不壞者存其事相也，
不雜者理性純一也。是故事相二，而不異理性不二。理性不二，不異事相二。
　　一塵事相不異理性不二，同理可知塵塵事相皆不異理性不二。是故以理融事，
則有四句，一者一塵含容一塵，二者一切塵含容一塵，三者一塵含容一切塵，四者
一切塵各各含容一切塵。故根據理事互如的原則，可知一如一，一切如一，一如一
切，一切如一切。一塵中見一切塵，一切塵皆入一塵。雖然各存其相，而互不相礙
，是之謂周遍含容。
　　三﹑事含理事無礙門。
　　一塵含容一切塵，而一一塵皆含理事無礙，故事含盡一切理事無礙。
　　謂諸事法與理非一故，存本一事而能廣容。
　　緣起事相可見，性空無相不可見，故曰事法與理非一。性相理事不壞不雜故，
是以存其各各一事之相，而能廣容一切。不壞一塵之相，即能廣容一切塵也。
　　如一微塵其相不大，而能容攝無邊法界。
　　一微塵依緣而現，故無性無體。一塵無體，故不礙遍於十方。雖遍十方，而其
相不大，因為塵無體，非大小故。其相不大，卻能容攝一切塵。故曰其相不大，而
能容攝無邊法界。
　　由剎等諸法，既不離法界，是故俱在一塵中現。
　　剎者，國土也。一切剎土等諸法，皆不離法界。不離法界者，皆同一理性也。
既然同一理性，而一塵含盡一切理事，是故剎土等諸法俱在一塵中現。於一塵中，
能現無邊剎也。
　　如一塵，一切法亦爾。
　　於一塵含容理事無礙，當知一切事法，亦皆如是。所謂塵塵剎剎盡圓融也。
　　此事理融通，非一非異故，總有四句。
　　事理融通者，即事含理事無礙門也。事含理事無礙門，即非一非異也。非一非
異有四句，即一﹑一中含容一，二﹑一切中含容一，三﹑一中含容一切，四﹑一切
中含容一切。四句道理，已如上釋，可參閱前文。
　　各有所由。各各周遍含容也。周遍者，入一切也。含容者，攝一切也。一一諸
法，各各入一切攝一切，乃成事事無礙。以下七門，皆不離周遍含容二義。
　　<經>【觀曰。四通局無礙門。謂諸事法與理非一即非異。故令此事法不離一處
　　　。即全遍十方一切塵內。由非異即非一故。全遍十方而不動一位。即遠
　　　即近。即遍即住。無障無礙。】</經>
　　四﹑通局無礙門。
　　事相緣起為二，二者局也。理性空寂為不二，不二者通也。二而不二，不二而
二，故曰通局無礙。又可事假理真，是二也，事假無性即是理真，乃不二也。二而
不二，不二而二，故曰通局無礙。
　　謂諸事法與理，非一即非異，故令此事法不離一處，即全遍十方。
　　以事約理言，事法是假，理性是真，二者似乎非一。然而事假即是無性，無性
即是真理，二者又復非異。故諸事法與理，非一即是非異。換句話說，即是二而不
二也。
　　既然二而不二，故令此一事法不離本處，即全遍十方。因為事法假而無體，故
能不壞假相，即全遍十方。
　　一切塵內，由非異即非一故，全遍十方，而不動一位。
　　一切塵內，同一理性，似是非異。然非異即是非一，因為理性是一，而不壞一
切塵之假相故，所以非異即是非一。雖然理性是一，然不壞塵塵假相。所以一塵無
體全遍十方，而十方無體收在一塵。故曰全遍十方，而不動一位。
　　即遠即近，即遍即住，無障無礙。
　　一塵無體，全遍十方，故近恒遠。十方無體，收在一塵，故遠恒近。故曰即遠
即近。一塵十方者，即遍也。雖然遍十方，而不壞一塵假相，故曰即住。此所以即
遠即近，即遍即住，無障無礙也。即遠即近，即遍即住，無障無礙者，總明通局無
礙也。
　　<經>【觀曰。五廣陜無礙門。謂諸事法與理非一即非異故。不壞一塵而能廣容
　　　十方剎海。由非異即非一故。廣容十方法界。而微塵不大。是則一塵之
　　　事。即廣即陜。即大即小。無障無礙。】</經>
　　五﹑廣陜（陜為狹之誤）無礙門。此門與第三門略同。第三門謂事法與理非一
，所以不壞其塵相，而能容攝無邊法界。所謂容攝無邊法界者，便是事與理非異也
。今第五門，將事法與理非一非異併舉。
　　廣者，含容十方法界也。狹者，不壞一塵小相也。故廣狹無礙，亦即大小無礙
。非一者，狹也。非異者，廣也。所以事法與理非一即非異故，一塵小相能廣容十
方剎海。由非異即非一故，廣容十方法界，而塵相不大。
　　其理由則因為，小無體非是定性，故不壞小相而遍十方。大無定形，十方法界
不異一塵。大以小而大，小以大而小。猶如目前虛空，終遍十方。十方虛空，不異
目前。是名廣狹無礙門。
　　<經>【觀曰。六遍容無礙門。謂此一塵望於一切。由普遍即是廣容故。遍在一
　　　切中時。即復還攝彼一切法。全住自一中。又由廣容即是普遍故。令此
　　　一塵還即遍在自內一切差別法中。是故此一塵。自遍他時。即他遍自。
　　　能容能入。同時遍攝無礙。思之。】</經>
　　六﹑遍容無礙門。
　　此是以周遍含容，釋事事無礙。遍即周遍，容即含容。此一塵望於一切塵，由
一塵周遍一切塵時，即是含容一切塵。何以故？因為以理融事，致令事事不異。事
如理融，故能遍一切時，即是廣容一切。
　　例如一室千燈，千燈之光，互遍互容，互攝互入。致令光光相映，非一非異。
一燈之光，遍於千燈之光。千燈之光，入於一燈之光。一燈如此，千燈皆復如此。
故令千燈之光，普遍即是廣容。所以一燈之光遍在一切中時（他中有自也），即復
還攝彼一切法（還攝他中之自），全住自一中。攝他中之自，全住自一中也。
　　一燈之光，入於千燈之光，此時千燈光中皆有自光。當自一燈光含容千燈光時
，即是自一燈光含容千燈中之自光。如是一切遍容無礙，故知事事無礙也。
　　又廣容即是普遍故，令此一塵，還即遍在自內一切差別法中。
　　例如千燈之光入於一燈之光時，正是一燈之光普遍千燈光時，並無先後次第。
因為千燈光中，皆有自光。故一燈遍千燈時，還即遍在自內之一切差別光中。如是
周遍含容，含容周遍，重重無盡，乃成事事無礙。
　　是故此一塵，自遍他時，即他遍自。能容能入，同時遍攝無礙。
　　此法同時俱現，如對鏡現影，同時俱現，無先後次第。例如一燈遍千燈時，便
是千燈遍一燈時。能容能入，同時俱現，無先無後。故曰同時遍攝無礙。能容能入
者，一燈含容千燈時，則千燈入於一燈。同時千燈含容一燈時，則一燈入於千燈。
燈燈同時能容能入，遍攝無礙。一燈入千燈，千燈入一燈，一燈容千燈，千燈容一
燈。一燈容千燈，千燈入一燈，千燈容一燈，一燈入千燈。能容能入。同時遍攝無
礙也。
　　<經>【觀曰。七攝入無礙門。謂彼一切望於一法。以入他即是攝他故。一切全
　　　入一中之時。即令彼一還復在自一切之內。同時無礙。又由攝他即是入
　　　他故。一法全在一切中時。還令一切恒在一內。同時無礙思之。】</經>
　　七﹑攝入無礙門。
　　攝與入是相對觀，對入而言攝，對攝言入。例如此入彼時，則彼攝此。彼入此
時，則此攝彼。不過此門單約多望一而言。故曰彼一切望於一法。
　　彼一切望於一法，以入他即是攝他故，一切全入一中之時，即令彼一還復在自
一切之內，同時無礙。
　　今仍以一室千燈喻解釋之。例如千燈望於一燈，當千燈入於一燈之時，則一燈
便攝千燈。當千燈入一燈時，同時此一燈亦遍入千燈，則千燈同時便攝一燈。本來
一燈攝千燈，既然一燈入於千燈，故即令彼一燈，還復入自己所攝千燈之內。如是
互攝互入，重重無盡。
　　故曰入他即是攝他故，一切入一，即是一攝一切。同時彼一，還入自己所攝的
一切之內，復成一切攝一。無有先後，同時無礙。
　　又由攝他即是入他故，一法全在一切中時，還令一切恒在一內，同時無礙，思
之。
　　前明入他即是攝他，今明攝他即是入他。譬如一燈被千燈所攝時，即一燈入於
千燈。還令千燈被一燈所攝。千燈被一燈所攝，即是千燈入一燈也。故一切全在一
中時，即是一切攝一，一入一切時。還令一切恒在一內，即是還令一攝一切，一切
入一。
　　最要緊的是，同時無礙，無先無後也。
　　<經>【觀曰。八交涉無礙門。謂一法望一切。有攝有入。通有四句。謂一攝一
　　　切一入一切。一切攝一一切入一。一攝一法一入一法。一切攝一切一切
　　　入一切。同時交參無礙。有本後二句入在頭。】</經>
　　八﹑交涉無礙門。
　　攝有能攝所攝，入有能入所入。能攝為攝，所攝即是能入。能入為入，所入即
是能攝。能攝即是所入，所攝即是能入。能入即是所攝，所入即是能攝。如是謂之
交涉無礙。
　　舉千燈為喻，此燈之光，攝彼燈之光，則彼燈之光，即入此燈之光。此燈為能
攝，而彼燈被此燈所攝，便是能入。彼燈入此燈是為能入，此燈被彼燈所入，便是
能攝。彼攝此，此入彼亦復如是。
　　今如一室千燈，光光相融，燈燈交徹。故此燈光攝彼燈光時，即是彼燈光攝此
燈光。此燈光入彼燈光時，便是彼燈光入此燈光。所以周遍含容，事事無礙。
　　謂一法望一切，有攝有入，通有四句。
　　猶如一燈望千燈，有攝有入的道理一樣。
　　第一句，一攝一切，一入一切。
　　猶一室千燈，一燈攝千燈時，即是一燈入千燈。以光光相融，燈燈交徹故。
　　第二句，一切攝一，一切入一。
　　猶一室千燈，千燈攝一燈時，即是千燈入一燈。
　　第三句，一攝一法，一入一法。
　　此燈攝彼燈時，即是此燈入彼燈。彼燈攝此燈時，即是彼燈入此燈。
　　第四句，一切攝一切，一切入一切。
　　千燈攝千燈時，正是千燈入千燈。是故事事交涉無礙。
　　如是之法，無有先後，俱時而起。故曰同時交參無礙。
　　有本後二句入在頭者，謂有的本子後邊二句作，一入一法，一攝一法。一切入
一切，一切攝一切。今本四句皆是攝字在頭。
　　<經>【觀曰。九相在無礙門。謂一切望一亦有入有攝。亦有四句。謂攝一入一
　　　。攝一切入一。攝一入一切。攝一切入一切。同時交參無障無礙。】</經>
　　九﹑相在無礙門。何謂相在？謂此攝彼時，同時此即入彼，是此在彼中。此能
入彼，則彼能攝此。當彼攝此時，同時彼即入此，在此之中。此在彼中，彼在此中
，故曰相在無礙。
　　例如二燈相映，此燈攝彼燈時，同時此燈光便在彼燈光中。此燈光在彼燈光中
，便是彼燈光攝此燈光。攝此燈光時，便是彼燈光在此燈光中。光光相映，重重無
盡，無障無礙。
　　第八門中是一法望一切，今第九門中是一切望一。第八門中是攝入交涉無礙，
今第九門是相在無礙。雖然都是說明重重無盡的道理，然而展轉深入，程度不同。
　　謂一切望一，亦有入有攝。
　　與第八門中，一望一切相反。前第八門言有攝有入，今第九門欲明互入相在義
，故先言有入，後言有攝。此亦有四句。
　　第一句攝一入一。
　　四句之中，皆應有「一切」二字，今省略之。第一句應云，一切攝一，一切入
一。
　　例如千燈之光攝一燈光時，同時千燈之光即入一燈光。光光相融，無有障礙。
　　第二句攝一切入一。
　　應為一切攝一切，一切入一。例如千燈攝千燈時，千燈之光，即入一燈之光。
因為攝入同時，無障無礙，故攝千燈時，即是入千燈時。即入千燈，當然不礙入一
燈了。
　　第三句攝一入一切。
　　應為一切攝一，一切入一切。
　　與上同理可知，一室千燈，當千燈攝一燈時，當然千燈之光，各各互入千燈之
光。
　　第四句攝一切入一切。
　　應為一切攝一切，一切入一切。例如千燈互攝，同時便是千燈互入。如是互攝
互入，重重無盡。
　　同時交參，無障無礙。
　　此十門當中，除第一門理如事，及第二門事如理，是總說外。其餘八門，皆展
轉深入，說明周遍含容。以前二門為總原則故，所以餘門皆同時交參，無障無礙。
　　<經>【觀曰。十普融無礙門。謂一切及一普皆同時。更互相望一一具前兩重四
　　　句。普融無礙準前思之。】</經>
　　十﹑普融無礙門。
　　此十門當中，第一第二兩門，是總賅以下八門。今第十門，是總括以上九門。
第一理如事門，是說明一即一切。第二事如理門，是說明一切即一。第八門中一法
望一切者，即是一即一切的深入解釋。第九門中一切望一，即是一切即一的深入解
釋。總括八九兩門，故有第十門的普融無礙。所以第十門，總括以上九門。
　　一即一切，一切即一，便是法界緣起。「一」者法界體也，「一切」者緣起用
也。依體起用，故曰一即一切。用不離體，故曰一切即一。真空者法界體也，理事
無礙，事事無礙者，緣起大用也。今此十門，總明法界緣起。而第一第二兩門，總
賅下八。最後第十普融無礙門，則總括上九。
　　法界緣起者，因之與果，皆一法界也。故法界緣起，亦名一乘緣起。此法界觀
門，即華嚴一乘十玄門之方便緣修也。所以此普融無礙門者，即一乘十玄之第一門
，同時具足相應門。是以其餘九門，亦各各暗與十玄門相應。
　　今解觀文。十普融無礙門，謂一切及一，普皆同時。
　　普融無礙門者，謂一切及一，同時具足相應，無有先後生滅也。
　　更互相望，一一具前兩重四句，普融無礙，準前思之。
　　此第十門普融無礙，一望一切，一切望一，一一皆具第八第九門兩重四句。即
同時具足第八門中四句：一攝一切一入一切，一切攝一一切入一，一攝一法一入一
法，一切攝一切一切入一切。及第九門中四句：攝一入一，攝一切入一，攝一入一
切，攝一切入一切。這兩重四句，普融無礙，同時具足。
　　<經>【觀曰。令圓明顯現。稱行境界無障無礙。深思之。令現在前也。】</經>
　　總結全文，勸修觀行。圓明在心者，謂修此三觀，圓明觀智，深契於心也。
　　依解生行，行起解絕。
　　圓明觀智者，慧解也。依慧解而立修行方便。修道之人，生真實慧解以後，必
須慧解立行。若不起行，所解之理便成空洞。一旦行起，其解必絕。如果其解仍然
住著於心，必障於修行。三觀既已圓明於心，必須依解起修。故觀文開始便說，「
修，大方廣佛華嚴法界觀門」。
　　稱行境界，無障無礙。深思之，令現在前也。
　　慧解立行，行在於證。行與境契，終得無障無礙之果也。深思之，令境界現前
也。此謂證其果也。
　　我國佛教，有賢首天臺二宗競輝於隋唐之間。若論教義，圓融無礙，入理玄微
，賢首不讓天臺。只是曲高和寡，淺智難階。故於止於觀，周詳明確，天臺自有殊
勝之處。
　　此法界三觀，妙則妙矣，只惜修行不易。欲入華嚴法界，行因致果，要在普賢
行願。希讀者留意之。
</檔>
