<檔>
<頁 id="03"/>
<書>法華</書>
<_-章>無量義經略解</_-章>(6)
 <粗>佛法甚深，不可思議，佛以大方便，於一說無量，於無量說一。說一法時，一切法皆是一法，說無相時，一切法皆是一相。佛於無量義經中即闡釋是義。</粗>
<_-章>金剛三昧經一波記</_-章>(16)
 <粗>大品經云，云何金剛三昧？
住是三昧，能貫達諸法，然亦不見貫達。是也。</粗>
<_-章>妙法蓮華經講記</_-章>(39)
 <粗>妙法蓮華經開三顯一，乃同教一乘。以諸法實相，闡揚一乘妙理，事理圓融，為一大事因緣出現於世。．</粗>
<_-章>大法鼓經解義</_-章>(42)
 <粗>此經在法華部，談一乘教義，世間希有。三世諸佛悉有此法。迦葉乞請，世尊方說。．
經云：「一切眾生悉有佛性，無量相好莊嚴照明。以彼性故，一切眾生得般涅槃。」．</粗>
<章>無量義經略解</章>

　　　　<節>目錄</節>
<_-節>序言</_-節>…………………………………………………………………………………(1)
<_-節>解經題</_-節>…………………………………………………………………………………1
<_-節>解經文</_-節>…………………………………………………………………………………4
<_-節>德行品第一</_-節>……………………………………………………………………………4
<_-節>說法品第二</_-節>……………………………………………………………………………37
<_-節>十功德品第三</_-節>…………………………………………………………………………67
<篇>無量義經略解</篇>

　<節>序言</節>
　　無量義經係世尊住世後期所說，旨在顯一實諦，宣無量法義。由中天竺沙門曇
摩伽陀耶舍傳入我國，隱士劉曾為文以紀其事。略謂：
　　「……忽有武當山比丘慧表，生自羌胄，偽帝姚略從子也。國破之日，為晉軍
何澹之所得。數歲聰黠，澹之字曰螟蛉，養為假子。俄放出家，便勤苦求道，南北
遊尋，不擇夷險。以齊建元三年，復訪奇搜秘遠至嶺南。於廣州朝廷寺，遇中天竺
沙門曇摩伽陀耶舍。手能隸書，口解齊言，欲傳此經未知所授。表便殷勤致請，心
形俱至。淹歷旬朔，僅得一本。仍還嶠北，齎入武當。以今永明三年九月十八日，
頂戴出山見校弘通。奉覿真文，欣敬兼誠，詠歌不足，手舞莫宣。輒虔訪宿解，抽
刷庸思……云云。」
　　以上略引劉序，全文見於大正藏第九冊法華部。讀者若欲具悉，可檢經文。今
且略引，俾明此經傳譯之梗概。
<篇>無量義經略解</篇>

　<節>解經題</節>
　　<經>【無量義】</經>
　　釋迦世尊，秉智運悲，廣為眾生披宣教義。於一說無量，於無量說一。於一說
無量者，於畢竟空中建立一切法也。於無量說一者，一切法悉歸畢竟空也。如此之
法，橫遍豎窮，無不賅攝。法性空寂而隨緣遍現，萬象森羅而一寂全收。圓融一如
，真俗不二。故曰無量義。
　　於一說無量是權智，於無量說一是實智。用權智則於一乘說三乘，約實智則化
三乘歸一乘。權而實，雖分別諸法而實無分別。實而權，則以無分別智，分別無量
無數無邊諸法。故於一知無量，是差別智境。於無量知一，是無分別智理。佛智不
可思議，雖借言說以明，吾人卻莫著言說而會。須知無量義者，離言語相，文字相
，心緣相也。
　　故無量義者，能寂而常照，能知世出世間一切諸法，知世出世間無量諸法皆從
一法而出。復能照而常寂，能知無量諸法性原無二。寂則豎窮，照則橫遍，橫遍豎
窮，圓融法界。
　　所以無量義者，即是法界義。即是清淨義，平等義，空義，如幻義，不可得義
，如如義，不二義，無相義，無作義，無住義，無分別義，無決定義，阿耨多羅三
藐三菩提義，乃至眾生界義也。
　　<經>【經】</經>
　　梵文修多羅譯為契經，契有契理契機之義。經有佛說，弟子說，菩薩說，天說
，乃至化人說。無論何人所說，凡能上契於佛理，下契於生機者，皆得謂經。
　　無量義者，謂之別題，以此經獨具故。經之一字，目為通題，以通於諸經故。
　　經有七種立題，所謂人、法、喻。此三者有三單三雙一具足，是為七種立題。
而此無量義經，即以法立題者。
　　<經>【蕭齊天竺三藏曇摩伽陀耶舍譯】</經>
　　蕭齊又曰南齊，為蕭道成所建。蕭道成受於宋禪，國號曰齊，國都於建康。為
別於北齊，故曰蕭齊。
　　天竺，即印度也。沙門，於印度無論佛教或非佛教之出家人，通稱沙門。佛教
之出家沙門，須是勤修戒定慧，息滅貪瞋痴者。
　　三藏即經律論，凡法師通達經律論者，謂之三藏。
　　曇摩伽陀耶舍，是翻譯經人。略歷見於前序言。
<篇>無量義經略解</篇>

　　　<節>解經文</節>
　　　　<節>德行品第一</節>
　　此品在讚佛之德行也。身語意三業清淨曰德，以清淨三業施於眾生成就一切事
功曰行。眾生若能清淨身語意，十惡不犯，便可與佛齊德了。
　　佛於無量劫修積德行，具足三十二相八十種好。其實三十二相八十種好尚是略
說，若具足說，佛為大菩薩示現無量相，相具無量好。佛以清淨法身，為眾生示現
無量色，無量形，無量相，無量好。所謂空性隨緣現，無量相具足。所以經云「而
實無相非相色，一切有相眼對絕，無相之相有相身，眾生身相相亦然。」
　　<經>【如是我聞。一時佛在王舍城耆闍崛山中。與大比丘眾萬二千人俱。菩薩
　　　摩訶薩八萬人。】</經>
　　　此是證信序，悉是結集經人語，俾取信於後人也。
　　如是佛所說，明非我結集經人信口而說者。同時佛確如是而說，我記憶無謬也
。我親從佛處聽聞，非道聽途說者也。故曰如是我聞。
　　佛法流布十方，不便以一國之年代記載，故以「一時」代表之。
　　佛即釋迦牟尼佛也，是說法之主。此經為釋迦牟尼佛所說，非餘佛所說也。
　　王舍城耆闍崛山中，是說法之處。王舍城在中印度摩竭陀國，頻婆娑羅王時，
自上茅城遷來此處。以王舍於此，故曰王舍城。
　　王舍城周圍有五座山，第一座即耆闍崛山。即靈鷲山是也。有云其山頂形似鷲
鳥，有云山中多鷲，故名靈鷲山。山在王舍城東北方，世尊居此山中說法最久。
　　比丘是出家受具的男眾，比丘尼是出家受具的女眾。比丘有三義，一、乞士。
二、破惡。三、怖魔。
　　大比丘之「大」，亦有三義，即大多勝。大者，言其道德尊崇，在聲聞有學中
最尊最極。多者，言其學問深識見多，精通內外經典。勝者，言其得佛教法，知見
正真，勝過九十六種外道。
　　眾者，僧伽也，僧團也，和合眾也。如是比丘，有一萬二千人在一起。
　　菩薩摩訶薩，具稱應為菩提薩陲摩訶薩陲。菩提者覺也，薩陲者譯為有情。菩
提薩陲即覺有情，此有二義，一者，菩薩是覺悟的有情。二者，菩薩自覺，復能覺
悟其他的有情。
　　自覺是上求佛道，覺悟其他的有情是下化眾生。故菩薩者，上求佛道，下化眾
生也。
　　菩薩上求佛道是智，下化眾生是悲。菩薩以智導悲故不住生死，以悲導智故不
住涅槃。所謂行空不證者，悲導智也，涉有不著者智導悲也。
　　所謂摩訶薩是大，菩薩摩訶薩者，即大菩薩也。如是大菩薩，計有八萬人。
　　<經>【天龍夜叉乾闥婆阿修羅迦樓羅緊那羅摩羅伽。諸比丘比丘尼優婆塞優
　　　婆夷俱。】</經>
　　次言天龍八部及與四眾弟子。天趣與龍，眾所易知，不贅述。夜叉譯為捷疾鬼
。乾闥婆譯曰香陰，食香資陰也，乃帝釋天之俗樂神。阿修羅，譯曰無端、無酒、
非天。阿修羅瞋心特重，喜與天戰。有四種阿修羅：一、卵生，鬼道攝。二、胎生
，人道攝，居地下大窟中。三、濕生，畜生道攝。四、化生，天道攝。
　　迦樓羅即金翅鳥，兩翅伸張相去三百六萬里。閻浮提只能容其一足。命終後發
火自焚，身肉消散，唯心不壞，青璃色。輪王得之，用為珠寶。帝釋得之，用為
髻中之珠。
　　緊那羅，舊譯為人非人，新譯為歌神，帝釋之歌神也。摩羅伽，即大蟒神也
。
　　此言諸比丘，即一般比丘也，不同以上之大比丘。比丘是男眾，比丘尼是女眾
。優婆塞是在家受五戒的男眾，優婆夷是在家受五戒的女眾。此出家在家男女二眾
，是佛的四眾弟子。
　　<經>【大轉輪王小轉輪王。金輪銀輪諸轉輪王。 國王王子國臣國民。國士國女
　　　國大長者。 各與眷屬百千萬數而自圍遶。來詣佛所頭面禮足遶百千匝。
　　　燒香散華種種供養。供養佛已退一面坐。】</經>
　　轉輪王於人壽增劫時出現於世。人壽增至二萬歲以上，直至人壽減至八萬歲時
，此其間轉輪聖王出現於世。良以眾生善根福德俱深厚故。轉輪王有四種，即金輪
王，銀輪王，銅輪王，鐵輪王。金輪王主宰四部洲，銀輪王主東西南三部洲，銅輪
王主東南二部洲，鐵輪王主南瞻部洲。轉輪王有七寶，即輪寶、珠寶、象寶、馬寶
、主藏臣寶、主兵臣寶、玉女寶。
　　國王是指諸小國王。以及王子國臣國民。士即是人也，男人曰國士，女人曰國
女。
　　世間長者，須具十德，一、姓貴。二、位高。三、大富。四、威猛，具威儀也
。五、智慧甚深。六、耆年歲長。七、行淨。八、禮備。九、上歎。十、下歸。
　　繞百千匝者繞佛也。繞佛者，表敬慕於佛也。或者有人懷疑若繞佛百千匝，豈
不費時太久嗎？須知佛有神力，能令長時化短，令眾生覺得只是須臾頃。
　　燒香散華作供養也。種種供養略說有其三種。一、敬具供養，如燒香華等。二
、資生具供養，如四事供養等。三、莊嚴具供養，如幢旛寶物等供養。或說十種供
養，即華、香、瓔珞、末香、塗香、燒香、繒蓋幢旛、衣服、伎樂、合掌。或說財
、法、觀行等供養。
　　<經>【其菩薩名曰文殊師利法王子。大威德藏法王子。無憂藏法王子。大辯藏
　　　法王子。彌勒菩薩。導首菩薩。藥王菩薩。藥上菩薩。花幢菩薩。花光
　　　幢菩薩。陀羅尼自在王菩薩。觀世音菩薩。大勢至菩薩。常精進菩薩。
　　　寶印手菩薩。寶積菩薩。寶杖菩薩。越三界菩薩。毘摩跋羅菩薩。香象
　　　菩薩。大香象菩薩。師子吼王菩薩。師子遊戲世菩薩。師子奮迅菩薩。
　　　師子精進菩薩。勇銳力菩薩。師子威猛伏菩薩。莊嚴菩薩。大莊嚴菩薩
　　　。如是等菩薩摩訶薩八萬人俱。】</經>
　　前文略舉菩薩數為八萬人。今舉八萬菩薩之上首，以代表之。
　　法王子是菩薩別稱，從佛法化生，并能承擔如來家業續佛慧命曰法王子。如是
等菩薩共有八萬之數。
　　<經>【是諸菩薩。莫不皆是法身大士。戒定慧解脫解脫知見之所成就。其心禪
　　　寂常在三昧。恬安惔怕無為無欲。顛倒亂想不復得入。靜寂清澄志玄虛
　　　漠。守之不動億百千劫。無量法門悉現在前。得大智慧通達諸法。曉了
　　　分別性相真實。有無長短明現顯白。又能善知諸根性欲。以陀羅尼無礙
　　　辯才。請佛轉法輪。隨順能轉。微渧先墮以淹欲塵。開涅槃門扇解脫風
　　　。除世熱惱致法清涼。次降甚深十二因緣。用灑無明老病死等。猛盛熾
　　　然苦聚日光。爾乃洪注無上大乘。潤漬眾生諸有善根。布善種子遍功德
　　　田。普令一切發菩提萌。智慧日月方便時節。扶增長大乘事業。令眾
　　　生疾成阿耨多羅三藐三菩提。常住快樂微妙真實。無量大悲救苦眾生。
　　　是諸眾生真善知識。是諸眾生大良福田。是諸眾生不請之師。是諸眾生
　　　安隱樂處。救處護處大依止處。處處為眾作大導師能為生盲而作眼目。
　　　聾劓啞者作耳鼻舌。諸根毀缺能令具足。顛狂荒亂作大正念。船師大船
　　　師運載群生渡生死河。置涅槃岸。醫王大醫王。分別病相曉了藥性。隨
　　　病授藥令眾樂服。調御大調御。無諸放逸行。猶如象馬師。能調無不調
　　　。師子勇猛威伏眾獸。難可沮壞。遊戲菩薩諸波羅蜜。於如來地堅固不
　　　動。安住願力廣淨佛國。不久得成阿耨多羅三藐三菩提。是諸菩薩摩訶
　　　薩。皆有如是不思議功德。】</經>
　　這一大段文，是讚菩薩有如是之功德。
　　大士是菩薩的別稱。破無明見法性之菩薩曰法身大士。初地以上之菩薩，即名
法身大士。這八萬菩薩，悉已破無明證法性矣。
　　戒定慧解脫解脫知見之所成就，是言這八萬菩薩皆已成就五分法身。
　　遠離過非，持戒功圓，證得法身本來清淨，曰戒法身。
　　心住實際，除滅一切妄想分別，證得真心體寂，自性不動，可成就定法身。
　　如實知見，契會中道，證得真心體明，自性無闇，可成就慧法身。
　　解脫者離縛義，離生死義。若證得自體本來無有生死，無有諸累，如是可成就
解脫法身。
　　徹證實相，如實知一切法本來無染。自知我生已盡，梵行已立，所作皆辦，不
受後有。并知一切三乘人之所證所得，是名解脫知見法身。
　　雖然小乘人亦證五分法身，然質實而論，唯佛一人以後得智徹證五分法身也。
　　其心禪寂，常住三昧。三昧者定也。小乘人有入定出定，大乘人無有出入。以
行住坐臥一切時中，無非是定也，故曰常住三昧。
　　以其心常寂定故，所以能恬安澹泊無為無欲。以無為無欲故，於是一切顛倒亂
想不能入。因為定力所持，所以其心能夠靜寂清澄，而其志慮玄通無礙，虛漠無著
。如是縱經億百千劫，總是妙湛寂止，不動不搖。
　　無量法門悉現在前，是智慧通達，親證無量諸法，故曰悉現在前。
　　是等菩薩摩訶薩，以大智慧悉能通達諸法。菩薩智慧真正明了，如實知諸法悉
以無性為性。以諸法無自性故，所以得隨緣幻成諸相。而諸法相隨緣幻成，幻成之
相定無自性。菩薩如實知無性幻有，故能於一知無量。菩薩如實知諸法幻有無性，
故能於無量知一。如是性相真實，無有顛倒。一切有無長短等諸法相，無不顯現明
了。
　　如是八萬大菩薩，悉能曉了五乘眾生之根性欲。有云過去者名根，現在者名欲
，未來者名性。有云過去所習名性，現在欣樂名欲，深心所著名根。
　　所謂根者，眾生之根機也。眾生根機有上中下之分，如利根者稱上根，鈍根者
稱下根，中庸者稱中根。再如信進念定慧等五根皆是。
　　性名積習，積習既久，於是成性。所謂欲者，係信喜好樂之謂也。如有好五欲
者，有好名聞者，有好世間財利者。再如有好出家修道，有好持戒，好信，好施，
好頭陀遠離，好禪，好智慧，好多聞，好毘尼，凡夫之人好婬怒痴等，皆名為欲。
　　若略明欲與性之分別，或時欲隨性而作行，或時習欲而成性。性名染心，欲名
隨緣，是其大略分別也。
　　菩薩既已深知眾生之根性欲，於是以陀羅尼力，與無礙辯才智慧，請佛為眾生
轉法輪，同時菩薩自己，亦能隨順為眾生說法。
　　陀羅尼譯曰總持，總持者，能持諸善，能遮諸惡也。陀羅尼有四種，即法陀羅
尼，義陀羅尼，忍陀羅尼，咒陀羅尼。
　　無礙辯才亦有四種，即法無礙辯，義無礙辯，詞無礙辯，樂說無礙辯。菩薩發
阿耨多羅三藐三菩提心，於菩提心中攝無量法義，名義無礙辯智。一切無量諸法，
悉入菩提心，是名法無礙辯智。實無文字，而說文字，是名辭無礙辯智。不可說法
，說不斷絕，是名樂說無礙辯智。
　　微渧先墮，是說請佛雨大法雨之前，而菩薩先隨順說法。如大雨之前，必先降
微渧也，故曰微渧先墮。
　　開涅槃門扇解脫風。無生無滅名曰涅槃，離苦得樂名曰涅槃，得安隱處名曰涅
槃，離惑業苦息諸塵勞名曰涅槃。故大般涅槃經略云，云何涅槃，善男子，如人飢
餓，得少飯食，名為安樂，如是安樂亦名涅槃……。
　　所謂解脫者，遠離一切繫縛也。故涅槃者，即是解脫。解脫者是無為法，無為
法者不生不滅，不老不死，不破不壞，非有為法。所謂有為法者，是有生住異滅相
也。解脫者不生不滅，故非有為法。如是之法，名曰如來入大涅槃，故涅槃者，即
解脫也。
　　大般涅槃經有云，無疾病即真解脫，無死者即是甘露，是甘露者即真解脫。解
脫者名無動法。解脫者名不可取。解脫者名一味。解脫者名清淨。解脫者即是平等
。解脫者名無異處。解脫者名到彼岸。解脫者除諸煩惱。解脫者名滅諸愛不雜婬欲
。解脫者離我我所。解脫者無所畏。解脫者伏諸放逸。解脫者名寂靜純一無二。…
…
　　所以菩薩隨順佛意，展轉流布佛法，如大法雨之前，微渧先墮以淹息眾生之欲
塵，以待佛法雨普滋。先開涅槃之門，扇解脫之風，俾導眾生成就阿耨多羅三藐三
菩提也。
　　除世熱惱，世間之法，煩躁惱亂眾生之心。菩薩先開涅槃門扇解脫風以除其煩
惱，俾能獲得佛法之清涼。
　　次降甚深十二因緣，十二因緣者，無明、行、識、名色、六入、觸、受、愛、
取、有、生、老死。過去煩惱名為無明，過去業名為行。現在世中，初始受胎名為
識，入胎五分四根未具，名為名色。具足四根未名觸時，是名六入。未別苦樂是名
為觸。染習一愛，是名為受。習近五欲，是名為愛。內外貪求，是名為取。為內外
事，起身口意業是名為有。現在世「識」名未來世「生」。現在世「名色六入觸受
」，名未來世「老病死」。
　　所以無明行二支，是過去世因。識名色六入觸受等五支是現在世果。由過去世
之惑業，而有現在世之苦果。愛取有三支是現在世因，生老死二支是未來世果。由
現在世惑業，而受未來世苦果。
　　佛於大般涅槃經說，十二因緣名為佛性，其義甚深。觀十二因緣智慧即名中道
，即是阿耨多羅三藐三菩提種子。并說觀十二因緣智有四種，一者下，二者中，三
者上，四者上上。下智觀者，不見佛性，以不見故，得聲聞道。中智觀者，不見佛
性，以不見故，得緣覺道。上智觀者，見佛性不了了，以不了了故，住十住地。上
上智觀者，見佛性了了，以了了故，得阿耨多羅三藐三菩提。
　　所以今經云，次降甚深十二因緣，用灑無明老病死等猛盛熾然苦聚日光。熾然
者，生死也。苦聚日光，是形容眾生生死之苦報，猶烈日之蒸炙一般。所以菩薩先
降微渧而隨順說法，示開甘露門扇涅槃風也。繼降十二因緣法雨，灑滅無明老病死
等惑業苦也。
　　爾乃洪注無上大乘以下，是言終於法雨霈施，宣大乘法，令諸眾生善根滋培，
布善種子遍功德田，普令一切眾生發菩提心。
　　智慧者般若也，方便者漚和也。智慧日積月累而增長，方便因時節因緣而成就
。所謂智慧菩薩母，方便以為父，三世諸導師，皆從此法出也。
　　扶是繁茂的樣子。終於大乘事業，繁茂而興隆。令諸眾生疾成無上菩提。常
住於快樂微妙真實的境界。
　　如是菩薩，以無量大悲救拔苦惱眾生。是諸苦惱眾生真正的善友，是諸眾生良
祐福田。縱然眾生不祈請，菩薩亦自動為其導師。令諸眾生獲得解脫涅槃，是諸眾
生安隱無煩惱快樂之處。是諸眾生救護之處，為諸眾生作大依止處。
　　是諸菩薩，在在處處能為眾生作大導師。能為生盲者作眼目。盲者有盲與生盲
之不同，盲是先有目而後失明之謂。生盲者，是出生即無目也。菩薩為生盲者，而
作眼目，以除其苦也。
　　割鼻曰劓，此云劓者，即指無鼻者言。菩薩能為聾劓啞者作耳鼻舌，除其苦也
。乃至諸根毀壞缺損者，均能令彼具足。
　　顛狂荒亂者，是指邪見熾盛失其正念。或者因病失其正念者，菩薩均能令其獲
得正念。
　　如是菩薩是船師大船師。所謂船師者，商人出海尋寶，必須要有船師為其良導
，否則便有迷航的危險。菩薩導諸眾生出苦得樂，猶如船師一樣。運載眾生渡生死
河，而登涅槃彼岸。
　　醫王大醫王。佛是大醫王。云何為大醫王？佛以四事稱為大醫王。云何四事？
一、佛如實知眾生病苦。二、佛知眾生病之原因。三、佛知眾生病之對治，因病而
授藥。四、佛知眾生病已愈。以知眾生病苦，於是令眾生知苦。以知眾生病因，於
是令眾生斷集。以知眾生病之對治因病授藥，於是令眾生修道。以知眾生病之愈，
於是令眾生證滅。佛以此四事，故稱大醫王。
　　所以是等菩薩，能分別病相，曉了藥性，隨病授藥令眾生樂服。
　　所謂調御，是以喻立說，猶象馬之調御師也。以調御功德，能令剛強難調眾生
，離諸放逸，歸向佛道。所以說象馬師，能調無不調。
　　師子是百獸之王，能伏眾獸。菩薩亦復如是，能降伏一切邪外，而不為一切邪
外所沮壞。
　　遊戲菩薩諸波羅蜜，遊戲有無礙意。言是等菩薩，於諸波羅蜜，均能無礙也。
諸波羅蜜即六波羅蜜也，即布施波羅蜜，持戒波羅蜜，忍辱波羅蜜，精進波羅蜜，
禪定波羅蜜，般若波羅蜜。華嚴說十波羅蜜，即於六波羅蜜外加方便波羅蜜，願波
羅蜜，力波羅蜜，智波羅蜜。菩薩於是諸波羅蜜，均能遊戲無礙。
　　於如來地堅固不動，於無上佛地，均能堅固不動，不退不失。
　　安住願力者，均能安住於大悲願力，不為外境破壞。廣淨佛國土，菩薩自不為
粗業，亦教眾生不為粗業，是謂淨佛國土。
　　何謂菩薩粗業？起貪瞋痴是菩薩粗業，墮二乘地是菩薩粗業，取著於相是菩薩
粗業。菩薩於佛土內，自不起貪瞋痴，亦教他不起貪瞋痴是淨佛國土。自不墮二乘
地，亦教他不墮二乘地是淨佛國土。自不取著於相，亦教他不取著於相是淨佛國土
。
　　如是等菩薩，不久當得成就阿耨多羅三藐三菩提。這些菩薩摩訶薩，皆有如是
不思議功德。
　　<經>【其比丘。名曰大智舍利弗。神通目揵連。慧命須菩提。摩訶迦旃延。彌
　　　多羅尼子。富樓那。阿若憍陳如等。天眼阿那律。持律優波離。侍者阿
　　　難。佛子羅云。憂波難陀。離婆多。劫賓那。薄拘羅。阿周陀。莎伽陀
　　　。頭陀大迦葉。憂樓頻螺迦葉。伽耶迦葉。那提迦葉。如是等比丘萬二
　　　千人。皆阿羅漢盡諸結漏無復縛著。真正解脫。】</經>
　　以上讚畢諸大菩薩，今復稱諸大比丘僧。
　　阿羅漢者，斷盡見思，空人我執。緣外求空，以空為真，出三界證清淨無際，
得無漏偏真智，入有餘涅槃。灰身滅智後，入無餘涅槃，名阿羅漢。
　　盡諸結漏，結是煩惱總稱。是等阿羅漢，均已盡見思煩惱。所謂漏者，凡生三
界之內，皆謂之漏。無復縛著，一切煩惱纏名縛。凡夫具足諸煩惱名曰具縛。今此
阿羅漢無復煩惱纏縛，一心清淨，於一切世法，亦無染著，真正獲得解脫。
　　<經>【爾時大莊嚴菩薩摩訶薩遍觀眾坐各定意已。與眾中八萬菩薩摩訶薩俱。
　　　從坐而起來詣佛所。頭面禮足遶百千匝。燒散天華天香天衣天瓔珞天無
　　　價寶。從于空中旋轉來下。四面雲集而獻於佛。天廚天器。天百味充
　　　滿盈溢。見色聞香自然飽足。天幢天幡天幰蓋天妙樂具。處處安置作天
　　　伎樂。娛樂於佛。即前跪合掌。一心俱共同聲。說偈讚言。】</經>
　　此經由大莊嚴菩薩發起請問，大莊嚴菩薩普觀大眾，見大眾均已一心恭敬，於
是與八萬菩薩摩訶薩，從座而起，恭敬問佛。請法之先，先作供養。
　　所供養天百味之天廚妙供，令人見色聞香，不待食用即得飽滿。幰者，車幔也
。跪亦作胡跪互跪，一膝支身曰互跪，雙膝落地曰長跪。
　　一心者，清淨一心，專致一念也。偈者偈頌也，四句為一偈。十二部經說偈頌
有二種，即伽陀和祇夜。伽陀譯曰孤起頌，用以讚佛功德，不重頌長行文。祇夜譯
為重頌，用以重頌長行。此處偈頌，屬於伽陀。
　　<經>【大哉大悟大聖主　　無垢無染無所著
　　　天人象馬調御師　　道風德香熏一切
　　　智恬情怕慮凝靜　　意滅識亡心亦寂
　　　永斷夢妄思想念　　無復諸大陰界入】</經>
　　大哉大悟大聖主者，稱讚於佛也。身心清淨無有染著，故曰無垢無染無所著。
佛親證心性虛寂，清淨無極，故名無所著等正覺。
　　天人象馬調御師，佛者天人之師。因為餘道眾生聞法得生天人，天道人道眾生
聞法，可證阿耨多羅三藐三菩提。故稱佛為天人師。
　　佛道猶如春風化雨，普甦一切。佛德馨香普熏一切，故曰道風德香熏一切。
　　佛智慧明澈恬靜，而情復澹泊，志慮凝靜。
　　意滅識亡心亦寂，第八識曰心，第七識曰意，第六識曰識。第七識第六識唯有
生滅，而第八阿賴耶識，亦生亦滅，亦不生滅。何以亦生亦滅？因為阿賴耶識是生
滅與不生不滅合故。何以亦不生滅？因為阿賴耶即如來藏故。如來藏者，唯不生不
滅也。佛已徹證清淨法身，故心意識俱已虛寂。
　　永斷夢幻虛妄的思、想、念，於一切法無所著也。願求曰思，取相曰想，追憶
曰念。佛成等正覺，於一切法無所著，故於一切法無有願求取相追憶也。
　　無復諸大陰界入，諸大是地水火風四大。陰是色受想行識五陰。界是十八界，
入是十二入。這一切都是如幻性空的，如經云四大苦空，五陰無我。佛證大覺，悉
已如實而知，故無諸大陰界入。
　　<經>【其身非有亦非無　　非因非緣非自他
　　　非方非圓非短長　　非出非沒非生滅
　　　非造非起非為作　　非坐非臥非行住
　　　非動非轉非閑靜　　非進非退非安危
　　　非是非非非得失　　非彼非此非去來
　　　非青非黃非赤白　　非紅非紫種種色】</經>
　　此三偈讚佛法身，諸佛法身清淨不可思議，等同虛空，無生無滅，無去無來，
非相非無相，非名非無名，常住而不有，空寂而不無。言其有卻是無蹤無跡，論其
無卻是橫遍豎窮。
　　所以偈頌讚曰其身非有亦非無。因與緣是為生相，自他者和合也。總之因緣與
和合悉為生相，佛法身無生無滅，故非因非緣非自他。
　　非方非圓非短長，言法身無相也。
　　佛法身無為，故非出非沒非生滅。有為法始具出沒生滅等相也。
　　佛身語意至極清淨，無造業故，故曰非造非起非為作。
　　非坐非臥非行住，言佛法身離一切相也。經云若人言如來若行若住若坐若臥，
是人不解如來所說義。所以非動非轉非閑靜，非進非退非安危，亦是一樣的道理。
　　非是非非非得失，非彼非此非去來，非青非黃非赤白，非紅非紫種種色。言佛
法身清淨也，無相也。
　　<經>【戒定慧解知見生　　三明六通道品發
　　　慈悲十力無畏起　　眾生善業因緣出】</經>
　　此言佛之法身從戒定慧解脫解脫知見而生，所謂五分法身是也。
　　三明者，在佛曰三達，在阿羅漢曰三明。不過此處之三明，乃用以讚佛也。所
謂宿命明、天眼明、漏盡明，謂之三明。大集法門經說，三明者宿命智明，眾生生
滅智明，漏盡智明。實是名異而義同也。
　　六通者，六種神通也。三乘聖者亦得，然唯佛究竟。六種神通者，即天眼通、
天耳通、他心通、宿命通、神足通、漏盡通。所以三明者，實即六通中之漏盡宿命
天眼三通也。天眼通於未來無礙，宿命通於過去無礙，漏盡通於現在無礙。
　　道品發是言由三十七道品所發也。三十七道品者，四念處，四正勤，四如意足
，五根，五力，七覺支，八正道。
　　三十七道品是眾藥和合，能療一切眾生病。無論大乘小乘，皆修三十七道品。
二乘人修三十七道品，可證有餘涅槃。菩薩修三十七道品，可證無上菩提。
　　三十七道品以十法為根本，何等為十？即信、戒、思惟、精進、念、定、慧、
除、喜、捨等。
　　所謂信者，信根信力也。
　　所謂戒者，正語正業正命也。
　　所謂精進者，四正勤、精進根、精進力、精進覺支、正精進。
　　念者，念根、念力、念覺支、正念。
　　定者，四如意足、定根、定力、定覺支、正定。
　　慧者，四念處、慧根、慧力、擇法覺支、正見。
　　若諸法念，隨順智慧緣中止住，是時名為四念處。若能破邪法，而於正道中行
，是名四正勤。若能攝心，安隱於緣中，則名四如意足。若軟智心得故，名五根。
若利智心得故，名五力。於修道用故，名七覺支。於見道用故，名八正道。
　　所以八正道是見道所修。質實而言，一切聖者所通行也。七覺支是修道位所修
者，而念處，正勤，如意足，五根，五力，此五者皆方便道耳。若以修行次第排列
，應為八正七覺。今按七覺八正排列，係循數字而說也。非是修行次第也。
　　自念處起以至五力，可謂世間法。七覺支八正道，始為出世間法。道品略說如
此。今讚佛證無上菩提，皆由道品而發也。
　　慈悲者，略言四無量心也。四無量心者，慈無量心，悲無量心，喜無量心，捨
無量心。此四者，皆為度生而發。
　　十力者，是佛之十力。佛具有十種智力，一、知處非處智力。二、知三世業報
智力。三、知諸禪解脫三昧力。四、知他眾生諸根上下相如實知。五、知他眾生種
種欲。六、知世間種種無數性。七、知一切道至處相。八、知種種宿命共相共因緣
，一世二世乃至百千世劫。九、知天眼無礙智力，以天眼見眾生生死及善惡業緣無
礙。十、佛諸漏盡故，無漏心解脫，無漏智慧解脫，現在法中，自知我生已盡，持
戒已作，後有盡，如實知。
　　是為略說佛之十力功德，大智度論二十四有廣說。
　　無畏者，四無畏也。化他之心不怯，名無畏。佛之四無畏智者，一、一切智無
畏。二、漏盡無畏。三、說障道法無畏。四、說盡苦道無畏。
　　眾生善業因緣出。佛之出現於世，及住世之久暫，皆由眾生善業因緣所感。昔
須扇多佛，因眾生善業因緣不具，無人請佛說法，故彼佛朝成道而暮取滅。釋迦如
來出現於濁惡之世，故壽促八十。彌勒壽八萬，彌陀住世無量壽，皆眾生善業因緣
之所感也。
　　<經>【示為丈六紫金暉　　方整照耀甚明徹
　　　毫相月旋項日光　　旋髮紺青頂肉髻
　　　淨眼明照上下眴　　眉紺舒方口頰
　　　脣舌赤好若丹　　白齒四十猶珂雪
　　　額廣鼻脩面門開　　胸表卍字師子臆
　　　手足柔軟具千輻　　腋掌合縵內外握
　　　臂脩肘長指直纖　　皮膚細毛右旋
　　　踝膝不現陰馬藏　　細筋鎖骨鹿膊腸
　　　表裡映徹淨無垢　　淨水莫染不受塵
　　　如是等相三十二　　八十種好似可見】</經>
　　以上頌偈，讚佛三十二相八十種好。三十二大人相，轉輪聖王亦有，不過粗而
不顯。三十二相者，一、足安平相，二、千輻輪相，三、手指纖長相，四、手足柔
相，五、手足縵網相，六、足根滿足相，七、足趺高好相，八、如鹿王相，九
、手過膝相，十、馬陰藏相，十一、身縱廣相，十二、毛孔生青色相，十三、身毛
上靡相，十四、身金色相，十五、常光一丈相，十六、皮膚細滑相，十七、七處平
滿相，十八、兩腋滿相，十九、身如獅子相，二十、身端直相，二十一、肩圓滿相
，二十二、四十齒相，二十三、齒白齊密相，二十四、四牙白淨相，二十五、頰車
如獅子相，二十六、津液得上味相，二十七、廣長舌相，二十八、梵音深遠相，二
十九、眼色如鉗青相，三十、眼睫如牛王相，三十一、眉間白毫相，三十二、頂成
肉髻相。
　　今經所說，次序略有不同。一、毫相月旋，二、項日光，三、旋髮紺青，四、
頂肉髻，五、淨眼明照，六、上下眴，七、眉紺舒，八、方口頰，九、唇，十、
舌赤好若丹，十一、白齒，十二、四十齒如珂雪，十三、額廣，十四、鼻修，十
五、面門開，十六、胸表卍字，十七、師子臆，十八、手足柔，十九、具千輻輪
相，二十、腋，二一、掌合縵，二二、內外握，二三、臂修，二四、肘長，二五、
指直纖、二六、皮膚細，二七、毛右旋，二八、踝膝不現，二九、馬陰藏，三十
、細筋，三一、鎖骨，三二、鹿膊腸。
　　八十種好者，是詳細分別三十二相也。云何八十種好？一、無見頂相，二、鼻
高不現孔，三、眉如初月，四、耳輪垂埵，五、身堅實如那羅延，六、骨際如鎖
，七、身一時旋如象王，八、行時足去地四寸而現印文，九、爪如赤銅色薄而潤
澤，十、膝骨堅而圓好，十一、身清潔，十二、身柔，十三、身不曲，十四、指
圓而纖細，十五、指紋藏覆，十六、脈深不現，十七、踝不現，十八、身潤澤，十
九、身自持不逶迤，二十、身滿足，二一、容儀備足，二二、容儀滿足，二三、住
處安無能動者，二四、威振一切，二五、一切眾生見之而樂，二六、面不長大，二
七、正容貌而色不撓，二八、面具滿足，二九、唇如頻婆果色，三十、言音深遠，
三一、臍深而圓好，三二、毛右旋，三三、手足滿足，三四、手足如意，三五、手
文明直，三六、手文長，三七、手文不斷，三八、一切惡心之眾生見者和悅，三九
、面廣而殊好，四十、面如淨滿月，四一、隨眾生意和悅與語，四二、自毛孔出香
氣，四三、自口出無上香，四四、儀容如獅子，四五、進止如象王，四六、行相如
鵝王，四七、頭如摩陀那果，四八、一切聲分具足，四九、四牙白利，五十、舌色
赤，五一、舌薄，五二、毛紅色，五三、毛淨，五四、目廣長，五五、死門之相
具，五六、手足赤白如蓮華之色，五七、臍不出，五八、腹不現，五九、細腹，六
十、身不傾動，六一、身持重，六二、身大，六三、身長，六四、手足淨滑澤，
六五、四週光長一丈，六六、光照身而行，六七、等視眾生，六八、不輕眾生，六
九、隨眾生之音聲不增不減，七十、說法不著，七一、隨眾生之語言而說法，七二
、發音應眾聲，七三、次第以因緣說法，七四、一切眾生觀相不能盡，七五、觀不
厭足，七六、髮長好，七七、髮不亂，七八、髮旋好，七九、髮色如青珠，八十、
手足為有德之相。
　　<經>【而實無相非相色　　一切有相眼對絕
　　　無相之相有相身　　眾生身相相亦然】</經>
　　實無相非相色者，言佛法身。稱其相好者，言報身也。佛之報身，色具無量相
，相具無量好也。今言三十二相八十種好者，隨眾生心量略說耳。
　　佛之化身，隨眾生根機，現有勝有劣。根熟眾生，於佛化身得見相好，根劣眾
生則不見相好。相好之有無，非關佛身，皆以眾生之根機有見不見耳。同於一法會
中，大菩薩有見無量由旬高大佛身，聖弟子有見丈六金身相好圓滿，凡愚之人，僅
見一老比丘而已。
　　同一會眾，有見佛身金色，有見佛身銀色，有見佛身璃色，佛以一身，令眾
生各見不同。故佛身是一，機見差別也。
　　所謂諸佛法身無相，非是於相以外，另有無相身也。而是相即無相，以法身清
淨故，平等故，不二故，無分別故，不可得故，相即無相，無相即相故。所以經云
，若見諸相非相，即見如來。
　　若人於報化身外另求法身，此人便是著相。不知報身者，乃報法身也。化身者
，乃化法身也。
　　何故報化身悉是法身？因為報化二身，悉是因緣所現，因緣現法，法性必空，
若法性不空，勿須待因緣而有。今報化二身法性實空，空即法身，故報化二身者，
實即法身也。
　　然菩薩如實知法性空，卻於性空不取相心著。若菩薩於空取相心著，便是邪見
。若如實觀空，不取相心著，是隨順佛道。取相心著，便是偏空者流。故佛對鈍根
者說一切法空，佛對利根人說諸佛相好光明。因為法身即報化，報化即法身。若壞
報化，即壞法身也。
　　所以而實無相非相色，一切有相眼對絕。此言法身無相，經云若以色見我，以
音聲求我，是人行邪道，不得見如來。
　　凡一切眼對之相色，悉空寂無有，以一切法性空故，所以說一切有相眼對絕。
　　無相之相有相身，是言法本無相，而能現諸相。猶如法身本來無相，然由法身
起報身，由報身起化身，故能現報化身相。故曰無相之相有相身。
　　眾生身相相亦然，眾生之身相，悉是因緣而有，其性實空。故與諸佛法身原無
有異。所以維摩經云，觀身自相，觀佛亦然。
　　<經>【能令眾生歡喜禮　　虔心表敬誠慇懃
　　　因是自高我慢除　　成就如是妙色軀
　　　我等八萬之等眾　　俱共稽首咸歸命
　　　善滅思想心意識　　象馬調御無著聖
　　　稽首歸依法色身　　戒定慧解知見聚
　　　稽首歸依妙幢相　　稽首歸依難思議】</經>
　　能令眾生歡喜禮以下，是言佛具相好，是為了度化眾生，令眾生歡喜禮敬，虔
誠殷勤向於佛道。如此則可除眾生之我慢。為了這種原因，所以佛現三十二相八十
種好。
　　大莊嚴菩薩摩訶薩，與八萬菩薩，嵇首歸命於佛。思想心意識，前已解釋。象
馬調御無著聖，讚佛功德，觀文易明。
　　歸依法色身者，歸依佛之法身也。歸依色身，實即歸依法身也。戒定慧解知見
，是言五分法身也。
　　妙幢相與難思議，皆讚佛之辭也。
　　<經>【梵音雷震嚮八種　　　　微妙清淨甚深遠
　　　四諦六度十二緣　　　　隨順眾生心業轉
　　　有聞莫不心意開　　　　無量生死眾結斷
　　　有聞或得須陀洹　　　　斯陀阿那阿羅漢
　　　無漏無為緣覺處　　　　無生無滅菩薩地
　　　或得無量陀羅尼　　　　無礙樂說大辯才
　　　演說甚深微妙偈　　　　遊戲澡浴法清池
　　　或躍飛騰現神足　　　　出沒水火身自由】</經>
　　如來具八種音聲，即一、極好音。二、柔音。三、和適音。四、尊慧音。五
、不女音。六、不誤音。七、深遠音。八、不竭音。此八種音聲，微妙清淨甚深遠
。
　　四諦是苦諦，苦集諦，苦滅諦，苦滅道諦。四諦又名四聖諦，因為是聖者所修
，故名聖諦。如果無有修德，僅具其相，則僅名四諦，不名聖諦。
　　四諦之相者，苦是逼惱相，集是招感出生相，滅是寂滅相可證涅槃，道是出離
相可修相，由此能出生死證涅槃。苦聖諦者，以知見苦故而修於道。集聖諦者，以
斷煩惱集故而修道。滅聖諦者，以證寂滅故而行道。道聖諦者，修行於道。
　　云何見四諦？經云，若見一切法不生，即見苦諦。若見出生一切法消滅故，即
見集諦。若見最上涅槃，一切寂靜法相，即見滅諦。若見究竟一切法性，即見道諦
。此是約大乘義說。
　　經云有苦有諦有實。直論其苦事，例如一切逼惱之事，即名之苦。於苦中因緣
有無，其相不謬名之曰諦。例如造苦因即受苦報，不造苦因即無苦報。法相不差不
謬，名之曰諦。然若窮其本性，諸法悉畢竟空寂滅相，於畢竟空中，一切法非有非
不有，名之為實。
　　六度者，布施度、持戒度、忍辱度、精進度、禪度、般若度。六度攝於三學，
布施、戒、忍辱，此三度為增上戒學。禪是增上心學。般若是增上慧學。精進一項
遍於諸度。
　　六度各三種差別，布施有三種差別，法施、財施、無畏施。戒有三種差別，離
諸惡行戒、修諸善行戒、利益眾生戒。忍辱有三種差別，於諸惡忍、於諸苦忍、於
諸法忍。精進有三種差別，發起精進、修行善法精進、利益眾生精進。禪有三種差
別，對治煩惱受樂行禪、起諸功德禪、利益眾生禪。般若有三種差別，觀世諦般若
、觀第一義諦般若、觀利益眾生般若。
　　十二因緣如前釋，不再重複。
　　隨順眾生心業轉，此四諦六度十二因緣法，皆隨眾生之心業而轉。對下根人轉
四諦法，對中根人轉十二因緣法，對上根人轉六度法。令眾生聞法後，莫不心開意
解，斷除生死之結。
　　有的聞法後，得初果須陀洹，二果斯陀含，三果阿那含，四果阿羅漢。此是聲
聞乘人，因聞四諦法而得道者。
　　無漏無為緣覺處，是言緣覺乘人。緣覺乘人，因十二因緣而得道。聲聞乘人循
乎理教，緣覺乘人因於教理。而理者，有佛無佛其理不異，理不因有佛而增，亦不
因無佛而減。緣覺乘人因理悟道，生於佛世固可悟道，生於無佛世亦可悟道。以有
佛無佛理不異故。
　　生於佛世，聞佛說十二因緣法而悟道者，名為緣覺。生於無佛世，因理而悟道
者，號曰獨覺。
　　無生無滅菩薩地，是言大乘菩薩，聞佛說六度而悟道者也。
　　或得無量陀羅尼下，係讚菩薩之功德也。或得無量陀羅尼，或得無礙辯才，或
能演說甚深妙法。悉皆遊戲無礙於甚深法海。
　　最後兩句是讚菩薩之神通。聲聞緣覺止於自度，而菩薩功德在於度眾生。自無
量陀羅尼，以至於出入水火身自由，皆是讚菩薩度生之功德也。
　　諸大菩薩，具足六通，以神通力普現十方。於十方世界普度一切眾生。此是諸
大菩薩之所能，非聲聞緣覺乘人之所能也。
　　<經>【如是法輪相如是　　清淨無邊難思議
　　　我等咸復共稽首　　歸依法輪轉以時
　　　稽首歸依梵音聲　　稽首歸依緣諦度
　　　世尊往昔無量劫　　懃苦修習眾德行
　　　為我人天龍神王　　普及一切諸眾生
　　　能捨一切諸難捨　　財寶妻子及國城
　　　於法內外無所　　頭目髓腦悉施人
　　　奉持諸佛清淨戒　　乃至失命不毀傷
　　　若人刀杖來加害　　惡口罵辱終不瞋
　　　歷劫挫身不倦惰　　晝夜攝心常在禪
　　　遍學一切眾道法　　智慧深入眾生根
　　　是故今得自在力　　於法自在為法王
　　　我等咸共俱稽首　　歸依能懃諸難懃】</經>
　　此讚佛德也。言佛轉法輪，能度三乘人，其相如是。清淨功德，難思難議。我
等八萬菩薩眾，歸依法輪轉以時。轉以時者，佛轉法輪度眾生，猶及時之雨也。
　　梵音聲，緣諦度，皆讚佛法輪也。菩薩嵇首歸依於法也。
　　世尊往昔無量劫下，讚佛往昔修菩薩道時，難捨能捨，難行能行，勤苦修行諸
波羅蜜也。
　　於法內外無所，內捨頭目髓腦，外捨財寶妻子及國城。悉為濟度眾生，無有
惜。此布施波羅蜜也。
　　為度眾生而受持諸佛淨戒，縱至失命，猶不毀犯於戒。此言淨戒波羅蜜。
　　若人刀杖來加害，惡口罵辱終不瞋，是讚佛具足忍辱波羅蜜。歷劫挫身不倦惰
，是讚佛具足精進波羅蜜。晝夜攝心常在禪，是讚佛具足禪定波羅蜜。遍學一切眾
道法，智慧深入眾生根，是讚佛具足般若波羅蜜。
　　由於佛具足諸波羅蜜，是故今得自在之力，於法得大自在為法中之王。是故我
等歸依能懃諸難懃。
<篇>無量義經略解</篇>

　　　　<節>說法品第二</節>
　　此品佛說出無量義法門。此無量義法門，能令菩薩疾得阿耨多羅三藐三菩提。
　　無量義者，無量即一，一即無量。無量即一則正，一即無量則遍知。菩薩以此
法門，能速成等正覺，證得阿耨多羅三藐三菩提。
　　此無量義者，即是實相法，即是中道第一義，是無上大乘微妙之義，能拔眾生
之苦，能令菩薩究竟彼岸，為三世諸佛之所守護。
　　<經>【爾時大莊嚴菩薩摩訶薩與八萬菩薩摩訶薩。說是偈讚佛已俱白佛言。世
　　　尊。我等八萬菩薩之眾。今者欲於如來法中有所諮<問>問。</問>不審世尊。垂愍
　　　聽不。佛告大莊嚴菩薩及八萬菩薩言。善哉善哉善男子。善知是時。恣
　　　汝所<問>問。</問>如來不久當般涅槃。涅槃之後普令一切無復餘疑。欲何所問便
　　　可說也。】</經>
　　菩薩請法，世尊垂允。由是可知佛世時請法禮儀之一斑。不似今世，有所啟請
，率爾直問也。
　　由經文可知，此無量義經，係世尊將涅槃前不久時所說。
　　<經>【於是大莊嚴菩薩與八萬菩薩。即共同聲白佛言。世尊。菩薩摩訶薩欲得
　　　疾成阿耨多羅三藐三菩提。應當修行何等法門。何等法門。能令菩薩摩
　　　訶薩疾成阿耨多羅三藐三菩提。】</經>
　　大莊嚴菩薩與八萬菩薩，請問速成無上菩提的法門。以是因由，佛說出無量義
法門。
　　<經>【佛告大莊嚴菩薩及八萬菩薩言。善男子。有一法門。能令菩薩疾得阿耨
　　　多羅三藐三菩提。若有菩薩學是法門者。則能疾得阿耨多羅三藐三菩提
　　　。世尊。是法門者。號字何等其義云何。菩薩云何修行。佛言。善男子
　　　。是一法門。名為無量義。菩薩欲得修學無量義者。應當觀察一切諸法
　　　。自本來今性相空寂。無大無小無生無滅。非住非動不進不退。猶如虛
　　　空無有二法。而諸眾生虛妄橫計。是此是彼是得是失。起不善念造眾惡
　　　業。輪六趣備諸苦毒。無量億劫不能自出。】</經>
　　佛告大莊嚴菩薩等，有一法門能令菩薩疾得無上菩提。此一法門，名無量義。
　　若菩薩修學無量義，應觀察一切諸法，自本以至於現在，性相本來空寂。
　　一切諸法，悉是因緣而有。縱觀宇宙間一切諸法，無一法非因緣而有。法既以
因緣而現，故有者因緣有，滅者因緣滅，生滅悉因緣，於法實無所有。所以說一切
諸法，悉皆空相，悉皆寂滅相。
　　所謂空寂者，非是於一切諸法外另有空寂可得。而是因為一切諸法悉是因緣有
，有屬因緣，則法無自性。故因緣即是無性，無性即是因緣，不待法外立空，空外
立法。一切諸法當體空寂。而空寂無性，即是因緣法有。
　　故諸法空寂，空寂諸法。不縱不橫，非一非二。既不相屬，亦非相應。無能無
所，無我無人。等同虛空，不可思議。
　　諸法空寂，故佛於無量知一。空寂諸法，故佛於一知無量。於無量知一者，是
多入於一，而一不礙多。於一知無量者，是一入於多，而多不礙一。一一諸法，悉
皆互攝互入，周遍圓融，一切無礙，是為無量義。
　　如是空寂，離一切相，故無大無小。空寂之法，畢竟不可得，是故不可得生，
不可得滅。因為生滅之法，緣起如幻。以緣起如幻，如幻則不實，以不實故，是以
性相空寂，無有生滅。所謂生滅者，眾生妄見也，眾生不如實知見，故於不生不滅
中妄見生滅。若離於妄見，便不見生，亦不見滅了。
　　一切諸法性相湛寂，如如不動。故不來不去，不進不退，猶如虛空，平等不動
。
　　無有二法者，言諸法性相空寂，本來平等，本來清淨，無有諸相，無有分別，
故曰無有二法。若人見有二法，此人便是有住，此人便是取相，不得無上正等正覺
。
　　而諸眾生虛妄遍計，不如道理，妄分別是此是彼，是得是失。以分別彼此人我
，得失利害故，於是虛妄生貪瞋痴三毒之心。以三毒心起不善念，以致造十種惡業
。於是落入輪，於六道中，備受諸苦。
　　以迷心不悟故，於是無量億劫，於苦道中不能自拔。若能一念開覺，知一切諸
法本來性相空寂，便可不起惑造業，盡諸苦邊了。是知無量義者，誠功德無量也。
　　<經>【菩薩摩訶薩如是諦觀。生憐愍心發大慈悲將欲救拔。又復深入一切諸法
　　　。法相如是生如是法。法相如是住如是法。法相如是異如是法。法相如
　　　是滅如是法。法相如是能生惡法。法相如是能生善法。住異滅者亦復如
　　　是。】</經>
　　菩薩摩訶薩如是觀察一切眾生，虛妄計著，虛妄分別彼此，虛妄計較得失。起
不正念，造諸惡業，以致輪六道，受諸苦毒。菩薩如是諦觀以後，於諸眾生，起
憐憫心，興大悲願，誓欲救拔。
　　於是菩薩深入諸法，深達諸法實相。以實智照諸法實相，以方便智照實相諸法
。以實智照空有不二，以方便智照不二空有。於一切諸法究盡實際，而事相不謬。
復不壞事相而究盡實際。體實用權，則法相宛然。用權體實，則悉皆寂滅。
　　菩薩度生，權智不可思議。深知如是法相能生如是之法。乃至法相如是，能住
、異、滅如是之法。菩薩如實知一切眾生，以過去法相，生現在之法。以現在法相
，生未來之法。如是生如是住如是異如是滅，於六道中輪不已，無有休息。
　　云何過去法相？無明行也。以過去世無明行業，於是現在世識、名色、六入、
觸、受，如是而生如是而住。於現在世復以愛、取、有等法相，於是未來世生死如
是而異。
　　菩薩如實知，如果無明行滅，則識名色六入觸受即滅。而現在世愛取即過去世
無明。現在世有，即過去世行。所以於現在世若愛取有滅，則未來世生死隨即永滅
。故曰法相如是，諸法生住異滅亦如是。
　　所以說法相如是能生惡法，法相如是能生善法。住異滅者亦復如是。
　　<經>【菩薩如是觀察四相始末。悉遍知已。次復諦觀一切諸法。念念不住。新
　　　新生滅。復觀即時生住異滅。如是觀已。而入眾生諸根性欲。性欲無量
　　　故。說法無量。說法無量義亦無量。】</經>
　　菩薩觀察如是生住異滅本末究竟以後，悉遍知已。更諦審觀察一切諸法有為相
，念念遷流不住，新新生滅不停。如此惑業苦三，流轉不已，致有眾生生死輪之
苦。
　　復觀即時生住異滅，生住異滅不縱不橫，非一非異。以諸法空相故，諸法無相
故，諸法一相故，諸法無二故，諸法本自寂滅故，諸法無住故，諸法如虛空故。只
為眾生自迷其心，妄自取相，妄生分別，妄起惡念，妄造諸業，妄受輪之苦。眾
生妄見生住異滅者，只因自不識心，為無明覆蔽，以致昧乎常住真心，受於遷流生
滅之苦。
　　即時生住異滅者，實則唯心所造，唯心所現，唯是一心。以自妄心，現自心之
妄境。若能息心達源，心淨則佛土淨。清淨中豈有彼此得失，遷流生滅？
　　細觀此心，本自清淨，本不生滅，無來無去，無相無法，無住無礙，妙湛不動
，斯應一切。故能以無相應一切相，無知應一切知，無法應一切法，無變異應一切
變異。故行人若能直觀心性，便知即時生住異滅了。一念才動，便生住異滅宛然了
。
　　故古德有云，學道先須細識心，細中之細細難尋，可中尋到無尋處，方知生心
是佛心。
　　菩薩如是觀已，於是於一能知無量。深入眾生之根性欲，所謂悉知一切眾生心
心所法。因為眾生根性欲無量故，所以說法無量。因為說一切法者，為對治一切心
故。
　　說法無量，則釋法之義亦無量。所謂義者，法之所以也。
　　<經>【無量義者。從一法生。其一法者。即無相也。如是無相。無相不相。不
　　　相無相。名為實相。】</經>
　　無量義者從一法生，故經云一即無量，無量即一。非有前後差別也。
　　其一法者，即無相也，故經云諸法一相，所謂無相。無相即一相，一相即無相
。無相非斷，故曰一相。一相非常，故曰無相。非斷非常契入中道，故曰實相。
　　無相不相，不相無相者，是言如是無相，即無相而無不相，無不相而無相也。
意即實相無相無不相，或者說實相無相一切相。所謂無相者，是一切相悉是無相，
非是於一切相外另有無相也。若於一切相外另有無相，則此無相，豈非成了無相之
相嗎？若為無相之相，焉得謂之無相？
　　故諸法實相即是無相，諸法無相，無相諸法。諸法無相則不異，無相諸法則不
一。故曰無相不相，不相無相，名為實相。
　　<經>【菩薩摩訶薩安住如是真實相已。所發慈悲明諦不虛。於眾生所真能拔苦
　　　。苦既拔已。復為說法。令諸眾生受於快樂。】</經>
　　菩薩如是安住實相，心不動搖，於是所發的慈悲大願，亦真實不虛。
　　先於眾生拔除其苦，所謂「真能」拔苦者，是真能令眾生斷諸惑業也。惑業既
斷，諸苦即除。
　　苦既除已，復為說法令得快樂。菩薩度生，先令離苦，後令得樂也。
　　<經>【善男子。菩薩若能如是修一法門無量義者。必得疾成阿耨多羅三藐三菩
　　　提。】</經>
　　大莊嚴菩薩與八萬菩薩，請問菩薩欲疾得阿耨多羅三藐三菩提，當修何法門。
今佛回答，菩薩若能觀察諸法本來性相空寂，若能於諸眾生起大悲心而救拔之，於
無量義法門如實修行，便能疾成無上菩提。
　　<經>【善男子。如是甚深無上大乘無量義經。文理真正尊無過上。三世諸佛所
　　　共守護。無有眾魔群道得入。不為一切邪見生死之壞敗。是故。善男子
　　　。菩薩摩訶薩若欲疾成無上菩提。應當修學如是甚深無上大乘無量義經
　　　。】</經>
　　文理真正，文理者教理也。無量義經，教理真實，正而無邪，尊無過上者。佛
所守護，魔不能入，不為一切邪見生死之所壞。諸如生死見，增減見，我人見，有
所得見，均為邪見。此無量義經，究竟實相，故不為一切邪見之所破壞。菩薩若欲
疾得無上菩提，應當修學如是甚深無上大乘無量義經。
　　<經>【爾時大莊嚴菩薩復白佛言。世尊。世尊說法不可思議。眾生根性亦不可
　　　思議。法門解脫亦不可思議。我等於佛所說諸法。無復疑惑。而諸眾生
　　　生迷惑心故重諮<問>問。</問>世尊。自從如來得道已(以)來四十餘年。常為眾生
　　　演說諸法四相之義。苦義空義無常無我。無大無小無生無滅。一切無相
　　　。法性法相本來空寂不來不去不出不沒。若有聞者。或得煖法頂法世第
　　　一法須陀洹果斯陀含果阿那含果阿羅漢果辟支佛道。發菩提心登第一地
　　　第二第三至第十地。往日所說諸法之義。與今所說有何等異。而言甚深
　　　無上大乘無量義經。菩薩修行必得疾成無上菩提。是事云何。唯願世尊
　　　。慈愍一切。廣為眾生而分別之。普令現在及未來世有聞法者無餘疑網
　　　。】</經>
　　有法為可思議，空寂之法不可思議。二法為可思議，無二法不可思議。有相法
為可思議，無相法不可思議。有所得法為可思議，無所得法不可思議。文字相言語
相心緣相為可思議，法離文字相言語相心緣相故不可思議。不可思議者，言語道斷
心行處滅也。
　　佛所說法，悉皆空寂，不二，無相，無所得，離文字相言語相心緣相，乃至言
語道斷心行處滅，故不可思議。而眾生根性，法門解脫亦復如是，故亦不可思議。
何以故？因為一切諸法，悉皆畢竟空故。
　　大莊嚴菩薩，為一切迷惑眾生發<問>問。</問>以往四十餘年來，佛為眾生說苦、空、無
常、無我。說無大無小無生無滅，一切法無相。說法性法相本來空寂，不來不去不
出不沒。過去眾生聞此法者，或得小果，或得大果。往日所說法，與今日所說法有
何差異，而佛獨讚此甚深無上大乘無量義經？
　　今經云煖頂忍世第一法，是言聲聞乘人修行，五位中的加行位。無漏智如火，
行人初近無漏，得彼火相，以喻立名曰煖。頂者，在煖之上，猶登山造頂，然猶有
退。若能前進，可至忍位，否則退墮。猶登山人，若至山頂，進則再越一，退則
還至山下，故曰頂。忍者，智慧心安住於無漏法，曰忍。世第一者，於世間法中，
最為第一也。若再前進，即出世間法矣。此四者，亦名四加行或四善根。
　　聲聞乘五位是一、資糧位。修三觀行，即五停心觀，別相念，總相念。二、加
行位。即修煖頂忍世第一法。略說其餘三位是，三、通達位。即初果見道位，修八
忍八智，前十五心無間道時，名預流向，第十六心解脫道時，名曰見道。四、修習
位。於欲界九品思惑，斷至第五品解脫道時，名一來向，斷至第六品解脫道時名一
來果。後三品思惑，斷至第二品解脫道時，名不還向。至第三品解脫道時，名不還
果。此時欲界九品思惑斷盡，尚餘上二界七十二品思惑。若斷至上二界俱生思惑七
十一品解脫道時，名四果向。五、無學位。斷盡上二界七十二品思惑至解脫道時，
名四果無學位。此時三界見思永盡，證得五分法身，子縛已斷，果縛猶存，名有餘
涅槃。若灰身滅智，名無餘涅槃。
　　雜阿含有曰，三結盡得須陀洹果。三結者，身見結，戒取結，疑結。此三結斷
盡則得初果。若三結盡，薄貪瞋痴，則得二果斯陀含。所謂薄貪瞋痴者，即斷欲界
思惑六品也。五下分結盡，生般涅槃阿那含。所謂五下分結盡者，即斷盡欲界九品
思惑也。若一切漏盡，無漏心解脫，慧解脫，見法自知作證，我生已盡，梵行已立
，所作已辦，自知不受後有，即得阿羅漢果。
　　以上略述自煖頂忍世第一法，至阿羅漢果。至於辟支佛道，仍屬小教，或曰中
乘。修十二因緣法，較聲聞乘為利根，聲聞乘人循乎教，緣覺乘人因乎理。所修十
二因緣法，是分別苦集滅道四諦之理。無明、行、愛、取、有等五支，屬於集諦。
其識、名色、六入、觸、受、生、老死均為苦諦。觀因緣之智名道諦，十二支滅為
滅諦。辟支佛道略說如是。
　　發菩提心以下，是說大乘人。往昔有人聞法，有發菩提心者，有登初地二地三
地，乃至十地者。
　　菩薩發菩提心，以慈悲為首，眾生為念。如是發心，佛種不斷。
　　菩薩慈悲，無邊無量，以眾生界無邊無量不可窮盡故。虛空無盡，故眾生無盡
。眾生無盡故，菩薩慈悲心亦無盡。
　　菩薩具足十法，則能發菩提心。一親近善知識。二供養諸佛。三修積善根。四
志求勝法。五心常柔和。六遭苦能忍。七慈悲淳厚。八深心平等。九信樂大乘。十
求佛智慧。菩薩若能具如是十法，乃能發菩提心。
　　菩薩發菩提心，須修六度行。布施行是菩提因，攝取眾生故，持戒行是菩提因
，具足眾善滿本願故。忍辱行是菩提因，成就相好故。精進行是菩提因，增長善行
，於諸眾生勤教化故。禪定行是菩提因，菩薩善自調伏，能知眾生諸心行故。智慧
行是菩提因，具足能知諸法性相故。
　　十地者，歡喜地。捨凡夫行生在佛家，紹菩薩位入聖眾中。初無相智照勝義諦
，一相平等，非相無相，斷諸無明，滅三界貪，未來無量生死永不生故。
　　菩薩登初地，修布施波羅蜜，故除滅三界之貪。
　　離垢地。菩薩於二地中，修四無量心，最勝寂滅斷瞋等習。修一切行，所謂遠
殺離害，不與不取，簡單來說，菩薩於離垢地，遠離十種惡業，具足十種淨戒。故
此地菩薩，以具足尸羅波羅蜜，故身心寂滅。
　　發光地。菩薩入第三發光地，住無分別，滅無明闇。修行忍波羅蜜，得大總持
，利益安樂一切眾生。
　　焰慧地。菩薩於第四焰慧地，修行順忍，斷微細身邊見。修習無量精進波羅蜜
，遠離懈怠，普利眾生。
　　難勝地。菩薩於第五難勝地中，以四無畏隨順真如，清淨平等無差別相，斷隨
小乘樂求涅槃，修習禪定波羅蜜。
　　現前地。菩薩於第六現前地中，觀十二因緣，皆由著我而起。修空無相無願三
解脫門，得般若波羅蜜。
　　遠行地。菩薩於第七遠行地中，修無生忍，證法無別，斷諸業果細現行相。行
於方便波羅蜜，善巧方便廣宣法藏，一切莊嚴皆得圓滿。
　　不動地。菩薩住第八不動地，住無生忍，體無增減，斷諸功用。此菩薩修願波
羅蜜，心心趣入一切種智，一切智智。
　　善慧地。菩薩住第九善慧地，住上無生忍，滅心心相，證智自在，斷無障礙。
此菩薩得力波羅蜜。
　　法雲地。菩薩住第十法雲地，得大智力，能於十方百萬億阿僧祇世界微塵數國
土，現身度生。
　　最後大莊嚴菩薩問佛說，昔日佛所說諸法之義，與今日佛所說法有何不同，而
佛獨讚此無量義經，是甚深無上大乘之法，菩薩修行，必得疾成無上菩提？
　　普令現在及未來世有聞法者，無餘疑網。眾生之疑，猶如羅網，令眾生不得脫
離也。
　　<經>【於是佛告大莊嚴菩薩。善哉善哉大善男子。能問如來如是甚深無上大乘
　　　微妙之義。當知汝能多所利益。安樂人天拔苦眾生。真大慈悲信實不虛
　　　。以是因緣必得疾成無上菩提。亦令一切今世來世諸有眾生得成無上菩
　　　提。】</經>
　　佛讚大莊嚴菩薩善哉。因為所問甚深無上大乘微妙之義，能利益安樂人天，拔
眾生之苦。乃至亦令未來世一切眾生成就無上菩提。
　　<經>【善男子。自我道場菩提樹下端坐六年。得成阿耨多羅三藐三菩提。以佛
　　　眼觀一切諸法不可宣說。所以者何。以諸眾生性欲不同。性欲不同。種
　　　種說法。種種說法以方便力。四十餘年未曾顯實。是故眾生得道差別。
　　　不得疾成無上菩提。】</經>
　　此段文中，佛表明心跡。佛成道之處，稱為道場。釋迦牟尼佛之道場，即尼連
河旁，菩提樹下的金剛座。
　　端坐六年，世尊苦行六年，乃示現降伏外道，非真修苦行也。若喜樂大乘之菩
薩，則見世尊端坐六年。世尊於菩提樹下端坐，降伏魔軍，得成阿耨多羅三藐三萻
提。
　　佛圓具五眼，即肉眼、天眼、慧眼、法眼、佛眼。肉眼共人，天眼共天，慧眼
共二乘，法眼共菩薩，佛眼唯佛獨具，不共餘乘。
　　佛以獨具之佛眼，觀一切諸法，知不可宣說。因為甚深無上的佛法，高深到不
可思議。如果宣說，眾生難以生信。因為眾生性欲不同機感有鈍有利，而佛法甚深
，是故不便直說。於是因眾生的性欲，作種種不同的說法。以往所說，只是權巧方
便，未能直顯真實之義。故曰四十年未曾顯實。
　　佛具二智，實智與權智。昔日以權智為三乘人宣說方便教，今日始顯發真實之
相。因為昔日方便說故，所以三乘人得道便有差別，不得疾成無上菩提。
　　<經>【善男子。法譬如水能洗垢穢若井若池若江若河溪渠大海。皆悉能洗諸有
　　　垢穢。其法水者亦復如是。能洗眾生諸煩惱垢。】</經>
　　佛稱大莊嚴菩薩說，善男子，譬如水能洗除垢穢，無論井水池水江水河水，乃
至溪渠大海之水，均能洗除垢穢。法水亦是一樣，無論人天乘法，聲聞緣覺乘法，
乃至大乘法，均能洗除眾生之煩惱垢穢。
　　<經>【善男子。水性是一。江河井池溪渠大海。各各別異。其法性者亦復如是
　　　。洗除塵勞等無差別。三法四果二道不一。善男子。水雖俱洗。而井非
　　　池。池非江河。溪渠非海。而如來世雄於法自在。所說諸法亦復如是。
　　　初中後說。皆能洗除眾生煩惱。而初非中。而中非後。初中後說。文辭
　　　雖一而義各異。】</經>
　　善男子，譬如水性是一，而江河井池溪渠大海各各別異，這是用喻法性。因為
法性能除眾生之煩惱，了眾生之生死，而三法四果二道各有不同。言眾生之根性欲
不等，故於一法性，所得各有不同。
　　如法華經藥草喻品言，一雲所雨，草樹普滋，而所得不同。此隨眾生心，應所
知量而有差別也。雖一時等澍，一雨之潤，而諸草木各有差別。一味之水，被諸草
木，隨分受潤，稱其大小，各得生長。
　　三法者，如以上經文所言諦緣度三乘之法。四諦是聲聞乘法，十二因緣是緣覺
乘法，六度萬行是菩薩乘法。
　　四果者，初果須陀洹，二果斯陀含，三果阿那含，四果阿羅漢。
　　所謂二道者，雖未見經文說明，然尋經文之意，似是指聲聞道與菩薩道而言。
或者「二」有「差別」之意。
　　善男子，水雖俱洗者，用譬佛說法也。猶佛所說法雖能令一切眾生得度，而離
苦得樂程度各有不同。猶水雖俱洗，而江河井池所受各有不同。此所謂佛以一音演
說法，眾生隨類各得解也。
　　初中後說者，佛初對五比丘宣說四諦法，中間為諸比丘及菩薩宣說十二因緣及
六波羅蜜，及後於此演說大乘無量義經，皆說諸法本來空寂代謝不住念念生滅。而
聲聞緣覺菩薩等三乘人，解異得法得果得道各異。
　　<經>【善男子。我起樹王詣波羅奈鹿野園中。為阿若拘鄰等五人轉四諦法輪時
　　　。亦說諸法本來空寂代謝不住念念生滅。中間於此及以處處為諸比丘并
　　　眾菩薩。辯演宣說十二因緣六波羅蜜。亦說諸法本來空寂代謝不住念念
　　　生滅。今復於此演說大乘無量義經。亦說諸法本來空寂代謝不住念念生
　　　滅。善男子。是故初說中說今說。文辭是一而義差異。義異故。眾生解
　　　異。解異故。得法得果得道亦異。】</經>
　　樹王者菩提樹也，世尊於菩提樹下得道後，至鹿野園，與五比丘轉四諦法輪。
　　阿若拘鄰，阿若憍陳如也。五比丘者，一阿若憍陳如，二額俾，三跋提，四十
力迦葉，五摩男俱利。
　　佛成道後，向五比丘說四諦法，五比丘皆得度脫。然佛說法不二，雖對五比丘
亦說諸法本來空寂代謝不住念念生滅。而五比丘因之得四諦法，成小乘果，得聲聞
道。
　　佛於中間向諸比丘及菩薩，說十二因緣及六波羅蜜法，而實亦是說諸法本來空
寂代謝不住念念生滅。而諸比丘及菩薩，各得十二因緣法或六度法，各成中乘果或
大乘果，各得緣覺道或菩薩道。
　　而今佛演甚深無上大乘無量義經，還是說諸法本來空寂代謝不住念念生滅，而
眾生各各得法，證果，得道，各有不同。而佛實是圓音一演，無有二說。因為法本
不二，機有階降。以致法隨機異，道因機差，差異在機而不在法也。佛心平等，猶
一雨之普洽，而眾生機別，致草木有大小也。故佛是真語者，實語者，如語者，不
誑語者，不異語者。不異語者，即初中後語無有差異也。
　　須知眾生解異，非是佛語異也。眾生得法得果得道異，非是佛語有異也。
　　<經>【善男子。初說四諦。為求聲聞人。而八億諸天來下聽法。發菩提心。中
　　　於處處演說甚深十二因緣。為求辟支佛人。而無量眾生發菩提心。或住
　　　聲聞。次說方等十二部經摩訶般若華嚴海雲。演說菩薩歷劫修行。而百
　　　千比丘萬億人天無量得須陀洹得斯陀含得阿那含得阿羅漢。住辟支佛因
　　　緣法中。】</經>
　　以下佛自己解釋，佛演說一法，而眾生得法得果得道不同的事例。
　　鹿園初唱四諦法，而八億諸天卻因之發大道心。可見說法是一，而眾生得法得
果得道不同。
　　此後為諸眾生演說甚深十二因緣法，而有無量眾生亦因之發無上菩提心。可見
雖演中乘法，而眾生有得菩薩道者。何故說甚深十二因緣？佛於經中說，十二因緣
即是佛性，故為甚深。聲聞乘人因之得聲聞乘道，緣覺乘人因之得緣覺乘道，菩薩
因之得菩薩乘道，而佛因之得無上佛道，故曰甚深十二因緣。或住聲聞，是說有些
利根菩薩，因十二因緣發無上菩提心。有些鈍根人，卻因十二因緣得聲聞乘道。
　　此後復說方等十二部經摩訶般若波羅蜜，及華嚴海雲，海雲者是形容華嚴經之
廣大精深普洽廣被也。
　　十二部經者，一修多羅，二祇夜，三伽陀，四尼陀那，五伊帝目多，六闍多伽
，七阿浮達磨，八阿波陀那，九優婆提舍，十優陀那，十一毘佛略，十二和伽羅。
　　其中優陀那譯為無問自說，和伽羅譯為授記，毘佛略譯為方廣。十二部經中，
唯方廣是菩薩藏，其餘十一部是聲聞藏。然大小隱顯，似亦不可定局，譬如十二部
經，悉屬修多羅，若言修多羅，即無大小之分。再者質實而言，十二部經雖方便施
設，然無非在顯方廣之理。所以佛說，初演四諦及次演十二因緣，皆有發大道心者
，後演方廣大乘，亦有得聲聞辟支佛果者。
　　<經>【善男子。以是義故。故知說同而義別異。義異故。眾生解異。解異故。
　　　得法得果得道亦異。是故善男子。自我得道初起說法至于今日。演說大
　　　乘無量義經。未曾不說苦空無常無我。非真非假非大非小本來不然。今
　　　亦不滅一切無相。法相法性不來不去。而眾生四相所遷。】</經>
　　善男子，因為這種原因，所以說法雖同，而義各別異。是故眾生解異，得法得
果得道亦各不同。
　　佛言自從菩提樹下得道以來，初起與五比丘說法時開始，以至於今日，都是在
說苦空無常無我的道理，而眾生得法得果得道各異。
　　苦無常，局五陰法。眾生五受陰，是苦是無常。而空無我，通一切法。一切諸
法性相，無非是空，無非無我。何故無我？以諸法緣生，既是緣生，必無自性。若
法有自性，必不待緣生。故智者知諸法自性是因緣，而凡愚執因緣為自性。
　　既然諸法無自性，故知諸法無我。既然諸法因緣和合而有，故知諸法無我。以
諸法無我，故知諸法皆空。所以空無我，通於一切法。故知四大五陰根塵器界，有
為無為，有漏無漏，世間出世間，乃至聲聞法，辟支佛法，菩薩法以及佛法，悉空
無我無有決定。以空無我無有決定故，始成其隨緣而現。以隨緣現故，乃有四大五
陰根塵器界，乃有有為無為有漏無漏，乃有世間法出世間法，乃有聲聞法，辟支佛
法，菩薩法，佛法。如是一切法隨緣幻現而悉空無我。正因其空無我，故能隨緣幻
現一切法。故曰萬法繁興而不有，畢竟空寂而非無。
　　法爾如是，性相皆然。所以一切諸法，非真非假非大非小，何以故？諸法性相
空無我不可得故。
　　本來不然，今亦無滅，係借譬喻說也。如火本來未然燒，故今無滅。不然者用
喻無生，意即本來不生，今亦不滅也。
　　一切法無相者，即空無我也。若法有相必然不空，若法有相必然有我。故一切
法無相，即空無我義。
　　諸法性相，悉空無我。以空無我故，所以一切諸法，不來不去，乃至不生不滅
。而眾生迷惑，為生住異滅四相所遷。生住異滅是有為法四相，而眾生落於有為法
中，所以為生住異滅四相所遷。眾生所以被四相所遷者，由於不如實知一切法空無
我也。
　　<經>【善男子。以是義故。諸佛無有二言。能以一音普應眾聲。能以一身。示
　　　百千萬億那由他無量無數恒河沙身。一一身中。又示若干百千萬億那由
　　　他阿僧祇恒河沙種種類形。一一形中。又示若干百千萬億那由他阿僧祇
　　　恒河沙形。善男子。是則諸佛不可思議甚深境界。非二乘所能知。亦非
　　　十住菩薩所及。唯佛與佛乃能究了。】</經>
　　佛不說二法，二法即是魔說。諸佛已證無上菩提，無上菩提即是真空義。真空
之智，即是無相智，一相智。佛以無相智應一切，以一相智應一切。於一切法無說
而說，說而無說，故無有二言。以是義故，佛是不異語者。
　　是故佛於一說無量，於無量說一。所以能以一音，普應眾聲，普應眾機。因為
這種道理，佛之神通功德不可思議。一即一切，一切即一，故一不礙一切，一切不
礙於一。是故一入一切，一切攝一。一切入一，一攝一切。一切入一切，一切攝一
切。如是一切無礙，周遍圓融。所以能一身示現百千萬億那由它無量無數恒河沙身
，一一身中又能示現若干百千萬億那由它阿僧祇恒河沙種種類形，一一形中，又示
現若干百千萬億那由它阿僧祇恒河沙形。此即互攝互入，重重無盡，猶如帝網也。
　　那由它譯為億，有曰十萬百萬千萬等不同。阿僧祇譯曰無央數。恒河沙，譬如
恒河之沙，其數無量也。
　　種種類形，是言無量種類也。於一一種類中又有無量之形。像這種神通功德之
力，唯有佛與佛乃能究了，是佛不可思議甚深境界。不是聲聞緣覺二乘所能知道的
。甚至亦非十住菩薩所能辦到的。十住菩薩者，即十地菩薩也。
　　<經>【善男子。是故我說微妙甚深無上大乘無量義經。文理真正尊無過上。三
　　　世諸佛所共守護。無有眾魔外道得入。不為一切邪見生死之所壞敗。菩
　　　薩摩訶薩若欲疾成無上菩提。應當修學如是甚深無上大乘無量義經。】</經>
　　因這種一多無礙，周遍圓融的道理，所以無量義經，文理真正尊無過上。文理
者，教理也。無量義經，教理真而無偽，正而無邪，尊無過上。尊崇超過一切，是
無上之法也。此是過去現在諸佛之所守護，亦是未來諸佛，必須守護的。一切諸魔
外道，不能侵入。
　　不為一切邪見生死之所壞敗，一切邪見略說有六十二種見。此諸邪見，不知五
陰皆空諸法無我，而執五陰與我為實有，以執有故，落入生死，故曰一切邪見生死
。今僅依大般若經所開，及天台諸師所立，約略介紹六十二邪見，俾供參考。
　　大般若經依十四難，開出六十二邪見。凡外不識諸法真空義，計著五陰、神與
世間為實有，致生六十二種邪見。
　　所謂神者，凡夫外道顛倒憶想，橫計我人，名之曰神。并橫計眾生世間五陰世
間國土世間，而為實有。不識諸法緣生無性，於是生以下諸邪見：
　　於過去世色受想行識五陰計著一常，二無常，三亦常亦無常，四非常非無常。
如是四見，歷五陰成二十見。
　　於現在世計著一有邊，二無邊，三亦有邊亦無邊，四非有邊非無邊。如是四見
，歷五陰成二十見。
　　於未來世計著一如去，二不如去，三亦如去亦不如去，四非如去非不如去。如
是四見，歷五陰成二十見。
　　以上共成六十見，加上身神一異二見，乃成六十二種邪見。
　　另外天台，及嘉祥諸師，於我見中，立六十二種邪見。外道計五陰及我為實有
，於是成六十二邪見。
　　一計即色有我，二計離色有我，三計我在色中，四計色在我中。受想行識亦如
是計著，於是成二十種見。經歷過去現在未來三世，成六十見。加上根本的斷常二
見，乃成六十二邪見。
　　總之此六十二見，皆是有所得心。以有所得故，落入生死，故曰一切邪見生死
。無量義經文理真正，不為一切邪見生死之所壞敗。菩薩摩訶薩，若欲疾成無上菩
提，應當修學如是無量義經。
　　<經>【佛說是已。於是三千大千世界六種震動。自然空中雨種種花。天憂羅
　　　華曇摩華拘物頭華分陀利華。又雨無數種種天香天衣天瓔珞天無價寶
　　　。於上空中旋轉來下。供養於佛及諸菩薩聲聞大眾。天廚天器。天百
　　　味充滿盈溢。天幢天幡天幰蓋天妙樂具處處安置。作天伎樂歌歎於佛。
　　　又復六種震動。東方恒河沙等諸佛世界。亦雨天華天香天衣天瓔珞天無
　　　價寶。天廚天器天百味。天幢天幡天幰蓋天妙樂具作天伎樂。歌歎彼
　　　佛及彼菩薩聲聞大眾。南西北方四維上下亦復如是。】</經>
　　以下是動地與供養。震動有動起涌震吼覺等六種，佛說是無量義經時，有斯瑞
應。
　　天優羅華，譯青蓮華。曇摩華，譯赤蓮華。拘物頭華，譯曰地喜華、赤蓮
華、白蓮華、青蓮華、黃色華等。分陀利華，正開敷之白色蓮華。總之以上四種華
，皆屬蓮科。
　　娑婆世界如是供養釋迦牟尼佛及諸菩薩聲聞大眾，十方世界亦復如是，供養彼
佛及彼諸菩薩聲聞大眾。此表佛佛道同也。
　　文義易解，不贅。
　　<經>【於是眾中三萬二千菩薩摩訶薩得無量義三昧。三萬四千菩薩摩訶薩得無
　　　數無量陀羅尼門。能轉一切三世諸佛不退轉法輪。】</經>
　　先明菩薩聞法得益，三萬二千菩薩聞法後，得無量義三昧。法華經云，佛為諸
菩薩說無量義經已，結跏趺坐，入於無量義處三昧，身心不動。然後便宣說妙法蓮
華經。今在會三萬二千菩薩摩訶薩，均得無量義三昧，可見其成就，實甚殊勝。
　　三萬四千菩薩摩訶薩，得法總持，陀羅尼譯曰總持。能轉一切三世諸佛不退轉
法輪，第一個轉字，是自己已得，復轉示他人名曰「轉」。
　　法輪者，無生正觀，為之軌則名法，流演圓通，無過不摧名輪，故曰法輪。
　　至於不退二字，是說於法不退失也。故已得永無退失，便稱為不退。得無數無
量陀羅尼，約是九地菩薩。轉不退法輪，唯佛一人。然十地既受佛位，當知亦能隨
順而轉。故能轉一切三世諸佛不退轉法輪者，應在十地。
　　<經>【其諸比丘比丘尼優婆塞優婆夷。天龍夜叉乾闥婆阿修羅迦樓羅緊那羅摩
　　　羅伽。大轉輪王小轉輪王銀輪鐵輪諸轉輪王。國王王子國臣國民。國
　　　士國女國大長者。及諸眷屬百千眾俱。聞佛如來說是經時。或得煖法頂
　　　法世間第一法須陀洹果。斯陀含果阿那含果阿羅漢果辟支佛果。】</經>
　　次說四眾弟子天龍八部人非人等，聞法得益。前說菩薩得大果益，今說四眾等
得小果益。以上已有解釋，今不重述。
　　<經>【又得菩薩無生法忍。又得一陀羅尼又得二陀羅尼。又得三陀羅尼。又得
　　　四陀羅尼五六七八九十陀羅尼。又得百千萬億陀羅尼。又得無量無數恒
　　　河沙阿僧祇陀羅尼。皆能隨順轉不退轉法輪。無量眾生發阿耨多羅三藐
　　　三菩提心。】</經>
　　後明四眾弟子等中，亦有得大果者。其中有得菩薩無生法忍者，亦有得一陀羅
尼，乃至百千萬億陀羅尼者。甚至有得無量無數恒河沙阿僧祇陀羅尼者，同時皆能
隨順轉不退法輪。
　　並且有無量眾生，發無上菩提心。以上明菩薩摩訶薩，及四眾弟子等，聞佛說
無量義經以後，各各皆得不同的益處。
<篇>無量義經略解</篇>

　　　　<節>十功德品第三</節>
　　<經>【爾時大莊嚴菩薩摩訶薩復白佛言。世尊。世尊說是微妙甚深無上大乘無
　　　量義經。真實甚深。甚深甚深。所以者何。於此眾中。諸菩薩摩訶薩及
　　　諸四眾。天龍鬼神國王臣民諸有眾生。聞是甚深無上大乘無量義經。無
　　　不獲得陀羅尼門。三法四果菩提之心。當知此經文理真正尊無過上。三
　　　世諸佛之所守護。無有眾魔群道得入。不為一切邪見生死之所壞敗。所
　　　以者何。一聞能持一切法故。若有眾生得聞是經。則為大利。所以者何
　　　。若能修行。必得疾成阿耨多羅三藐三菩提。】</經>
　　大莊嚴菩薩，讚歎無量義經，此無量義經真實甚深，再度加重語氣說，甚深甚
深。何以知之？因為菩薩四眾弟子天龍鬼神等，聞說是經，無不獲得陀羅尼門，三
法四果菩提心等。乃至若能修行，必然疾成無上菩提。
　　<經>【其有眾生不得聞者。當知是等為失大利。過無量無邊不可思議阿僧祇劫
　　　。終不得成阿耨多羅三藐三菩提。所以者何。不知菩提大道直故行於險
　　　徑多留難故。】</經>
　　次明不聞是無量義經，即失大利。此人過無量無邊不可思議阿僧祇劫，終不能
成無上菩提。
　　所以者何？因為不知菩提大道直故。一切法本來無生無滅，一切法本來清淨，
一切法本來平等，一切法本來一相所謂無相，一切法本來無起無作無有分別，一切
法本來空寂。乃至無生無滅即一切法，清淨即一切法，平等即一切法，一相無相即
一切法，無起無作無有分別即一切法，空寂即一切法。何以故？一即無量，無量即
一故。無須造作，無須動念，若人會得，當下即是，故曰大道直故。
　　行於險徑多留難故，眾生以五住之行，歷於二死之險徑。五住之行者，無明住
地，見一處住地，欲愛住地，色愛住地，有愛住地。簡言之即無明煩惱，塵沙煩惱
，見思煩惱。
　　二死險處者，即分段生死，變易生死也。
　　<經>【世尊。是經典者不可思議。唯願世尊。廣為大眾慈哀敷演是經甚深不思
　　　議事。世尊。是經典者。從何所來。去何所至。住何所住。乃有如是無
　　　量功德不思議力。令眾疾成阿耨多羅三藐三菩提。爾時世尊告大莊嚴菩
　　　薩摩訶薩言。善哉善哉善男子。如是如是如汝所言。善男子。我說是經
　　　甚深甚深真實甚深。所以者何。令眾疾成阿耨多羅三藐三菩提故。一聞
　　　能持一切法故。於諸眾生大利益故。行大直道無留難故。善男子。汝問
　　　是經從何所來去至何所住何所住者。當善諦聽。善男子。是經本從諸佛
　　　宮宅中來。去至一切眾生發菩提心。住諸菩薩所行之處。善男子。是經
　　　。如是來如是去如是住。是故此經。能有如是無量功德不思議力。令眾
　　　疾成阿耨多羅三藐三菩提。】</經>
　　大莊嚴菩薩請問佛，是無量義經，從何所來，去至何所，住何所住。佛告大莊
嚴菩薩說，此無量義經，從佛宮宅中來。宮宅者，表佛之果德也。從佛果德中來，
以大悲本懷流出。流至眾生清淨因心中，此清淨因心，始能發起菩提之心。眾生以
發菩提之因心，可至諸佛無上菩提之果德，故能令眾生疾得阿耨多羅三藐三菩提。
　　所謂住者，住於菩薩菩提願菩提行也。故曰住於菩薩所行之處。菩薩行處者，
即諸波羅蜜行也。故此無量義經，能令眾生發菩提心菩提願，修菩提行，疾登涅槃
彼岸。
　　佛宣示此經甚深之義，因為此經能令眾生疾成阿耨多羅三藐三菩提故，能令眾
生一聞能持一切法故，於諸眾生有大利益故，能令眾生行大直道無留難故。所以此
經有如是無量功德不思議力。從佛果德中來，往眾生因心中去，住於菩薩波羅蜜行
，能令眾生疾成無上菩提。
　　<經>【善男子。汝寧欲聞是經復有十不思議功德力不。大莊嚴言。願樂欲聞。】</經>
　　上文談到此經有無量功德不思議力，今佛宣說十種不思議功德之力。
　　佛問大莊嚴菩薩說，此經有十種不思議功德之力，大莊嚴你願意聽聞嗎？大莊
嚴菩薩回答，願樂欲聞。
　　<經>【佛言。善男子。第一是經。能令菩薩未發心者發菩提心。無慈仁者起於
　　　慈心。好殺戮者起大悲心。生嫉者起隨喜心。有愛著者起能捨心。諸
　　　慳貪者起布施心。多憍慢者起持戒心。瞋恚盛者起忍辱心。生懈怠者起
　　　精進心。諸散亂者起禪定心。於愚癡者起智慧心。未能度彼者起度彼心
　　　。行十惡者起十善心。樂有為者志無為心。有退心者作不退心。為有漏
　　　者起無漏心。多煩惱者起除滅心。善男子。是名是經第一功德不思議力
　　　。】</經>
　　此無量義經有十種不思議功德之力，第一能令菩薩未發菩提心者發菩提心，此
是總說。以下是分別說，起於慈心，起於悲心，起於喜心，起於捨心，是名四無量
心。
　　此四種心，皆緣於度化眾生而起，以眾生無量，菩薩發心亦復無量，故曰四無
量心。慈無量心，起於慈仁愛念眾生。悲無量心，對治瞋恚，對於眾生無有殺戮等
害覺。喜無量心，對治嫉妒心，對於得樂眾生起慶悅心隨喜心。捨無量心，遠離愛
著，捨於三毒，等視怨親。此四種心悉為度生而起，故菩薩發菩提心，首應發之。
　　起布施心，持戒心，忍辱心，精進心，禪定心，智慧心，是六波羅蜜。發此六
種心，即是發菩提心。
　　菩薩發此六種心，悉為一切眾生，普度一切眾生，不為某一眾生，或某一部份
眾生。故菩薩以無我相無人相無眾生相無壽者相心行此六法，即名波羅蜜。
　　菩薩行施，為度一切慳貪眾生，菩薩持戒，為度一切毀犯憍慢眾生。菩薩修忍
辱行，為度一切瞋恚眾生。菩薩修精進行，為度一切懈怠眾生。菩薩修禪定，為度
一切散亂眾生。菩薩修於智慧，為度一切愚痴眾生。故菩薩發菩提心，應修六波羅
蜜。
　　菩薩發菩提心時，對於未能度化的眾生，起度彼之心。對於廣行諸惡的眾生，
令彼起十善心。對於樂著世間有為法的眾生，度化令彼起無為心。於佛道有退轉的
眾生，令彼生不退轉心。對於漏落於三界的眾生，令彼起無漏心超脫於三界火宅。
對於多煩惱的眾生，令彼起除滅煩惱心。善男子，是名是經第一功德不思議力。
　　<經>【善男子。第二是經不可思議功德力者。若有眾生得是經者。若一轉若一
　　　偈。乃至一句。則能通達百千億義。無量數劫不能演說所受持法。所以
　　　者何。以其是法義無量故。善男子。是經譬如從一種子生百千萬。百千
　　　萬中。一一復生百千萬數。如是展轉乃至無量。是經典者亦復如是。從
　　　於一法生百千義。百千義中。一一復生百千萬數。如是展轉。乃至無量
　　　無邊之義。是故此經。名無量義。善男子。是名是經第二功德不思議力
　　　。】</經>
　　此經第二功德不思議力，是一法能生無量義。所謂生無量義之「生」，是方便
施設。實則一即無量，無量即一也。
　　若一轉，是具足演說是經一遍。若一偈，乃至一句，四句為一偈，一偈一句者
，是明演說最少的一部份。即能通達百千萬億義，縱然無量無數劫演說所受持法，
亦演說不盡也。因為法義無量故。
　　佛并以種子展轉相生為喻，以明法義無量。這便是此經名無量義的道理。是為
無量義經第二不可思議功德之力。
　　<經>【善男子。第三是經不可思議功德力者。若有眾生得聞是經。若一轉若一
　　　偈乃至一句。通達百千萬億義已。雖有煩惱如無煩惱。出生入死無怖畏
　　　想。於諸眾生生憐憫心。於一切法得勇健想。如壯力士能擔能持諸有重
　　　者。是持經人亦復如是。能荷無上菩提重寶。擔負眾生出生死道。未能
　　　自度已能度彼。猶如船師身嬰重病。四體不御安止此岸。有好堅牢船舟
　　　，常辦諸度彼者之具。給與而去。是持經者亦復如是。雖嬰五道諸有之
　　　身百八重病常恒相。安止無明老死此岸。而有堅牢此大乘經無量義辦
　　　。能度眾生。能如說行者得度生死。善男子。是名是經第三功德不思議
　　　力。】</經>
　　以上說過菩薩未發菩提心者，聞此無量義經，能發菩提心。第二功德力，眾生
得是經能演說者，即能於一知無量，於無量知一。今第三功德力者，若有眾生得是
經旨，復能演說，乃至一偈一句。自己雖然未能得度，以經力故，亦能度人。
　　若人通達百千萬億義已，雖具有煩惱，如同沒有煩惱一樣。何以故？自己雖有
煩惱，卻能度人故。縱然出生入死，而無怖畏想。何以故？如實知空即無量法，無
量法即空故。以於諸眾生起憐愍心故，於一切法得勇健想故。
　　持經之人，猶如壯力士，能荷擔困乏之眾生。持經之人，能荷擔如來家業，擔
負眾生出生死道。未能自度，已能度人。
　　譬喻船師，身嬰重病安止此岸。但有好堅固船，仍可作渡人之事。正如持經人
，雖然身在五道欲有色有無色有之中，得百八重病，纏縛於生死，安止於無明老病
死此岸，但是有此大乘無量義經之辯﹝辦應作辯﹞，猶能度眾生也。眾生若能依彼
人所說無量義經而修行者，便可得度生死之苦。
　　百八重病者，即百八煩惱也，百八結業也。此百八結業，能令眾生不出生死，
故曰重病。善男子，是名是經第三功德不思議力。
　　<經>【善男子。第四是經不可思議功德力者。若有眾生得聞是經。若一轉若一
　　　偈乃至一句。得勇健想。雖未自度而能度他與諸菩薩以為眷屬。諸佛如
　　　來。常向是人而演說法。是人聞已。悉能受持隨順不逆。轉復為人隨宜
　　　廣說。善男子。是人譬如國王夫人新生王子。若一日若二日若至七日。
　　　若一月若二月若至七月。若一歲若二歲若至七歲。雖復不能領理國事。
　　　已為臣民之所宗敬。諸大王子以為伴侶。王及夫人。愛心偏重常與共語
　　　。所以者何。以稚小故。善男子。是持經者亦復如是。諸佛國王是經夫
　　　人。和合共生是菩薩子。若是菩薩得聞是經。若一句若一偈。若一轉若
　　　二轉。若十若百若千若萬。若億萬億若恒河沙。無量無數轉。雖復不能
　　　體真理極。雖復不能震動三千大千國土雷震梵音轉大法輪。已為一切四
　　　眾八部之所宗仰。諸大菩薩以為眷屬。深入諸佛秘密之法。所可演說無
　　　違無失。常為諸佛之所護念。慈愛偏覆。以新學故。善男子。是名是經
　　　第四功德不思議力。】</經>
　　是經第四不可思議功德力者，若有眾生得聞是無量義經，復能演說，得勇健想
，能荷擔無上菩提，荷擔眾生出於生死道。這種人雖然自己尚未得度，卻能度脫他
人，與諸菩薩以為眷屬。同時諸佛如來，以無量方便，常向此人說法，令其開悟也
。
　　眾生聽經誦經，能得開悟者，皆因佛力加被。如果佛不加被，此人便不解或不
得正解。所以吾人聽經誦經，皆應虔誠恭敬，不得以我慢心，隨自意妄解佛語。若
人聽經誦經，能得正解，即是諸佛如來向其說法也。
　　聞已受持，隨順、不逆，是自利也。轉復為人隨宜演說是利他也。所謂隨宜，
是隨緣隨力隨其權宜而為人演說，非正式具足演說也。
　　以下是譬喻，譬如國王及王夫人新生一位王子。年齡幼稚，雖不能經理國事，
但已為臣民之所宗敬。能與諸大王子以為伴侶。同時國王與夫人，對其愛心偏重，
常與共語。為甚麼呢？因為愛念愍念其稚小故。
　　國王用以喻佛，王夫人用喻此無量義經。幼子譬喻菩薩，臣民用喻人天四眾八
部，諸大王子用喻大菩薩。佛與此無量義經，和合而生菩薩，為人天四眾八部之所
宗仰，與諸大菩薩以為眷屬，常為諸佛護念慈悲攝受。為甚麼呢？因為此人新學故
，深入諸佛秘密法故，所演說者無違佛旨無有失誤故。
　　若是菩薩得聞是無量義經，若轉一句一偈，乃至無量無數轉，雖不能體真理極
究竟法義，雖不能震動大千，雖不能雷震梵音轉大法輪。然已為四眾八部之所宗仰
，已與諸大菩薩而為眷屬，已入諸佛秘密法藏，已為諸佛慈悲攝受矣。是為此經第
四不思議功德力。
　　<經>【善男子。第五是經不可思議功德力者。若善男子善女人。若佛在世若滅
　　　度後。其有受持讀誦書寫如是甚深無上大乘無量義經。是人雖復具縛煩
　　　惱未能遠離諸凡夫事。而能示現大菩提道。延於一日以為百劫。百劫亦
　　　能促為一日。令彼眾生歡喜信伏。善男子。是善男子善女人。譬如龍子
　　　始生七日。即能興雲亦能降雨。善男子。是名是經第五功德不思議力。】</經>
　　此無量義經第五不可思議功德力者，若善男子善女人，無論佛在世或佛滅度後
，若有能於此經受持讀誦書寫者，此人雖是具縛煩惱的凡夫，而能示現宣揚大菩提
道。因而說明延一日為百劫，促百劫為一日的道理。令眾生歡喜信伏。
　　何故延一日為百劫，促百劫為一日呢？這便是一念十世，十世一念的道理。因
為諸法悉以無性為性，一念無性，十世亦無性。一念無性則不礙十世，十世無性則
不礙一念。既然念世無礙，是以一念遍十世，十世在一念。於是一念十世，十世一
念，真智如如，空寂不動。
　　故佛能延一念為無量劫，促無量劫為一念。今受持讀誦書寫無量義經的善男子
善女人，雖不能究竟體證，但亦能示現此大菩提道，令眾生歡喜信伏。
　　譬如龍子一樣，始生七日，便能興雲，亦能降雨，作諸法事。此名是經第五功
德不思議力。
　　<經>【善男子。第六是經不可思議功德力者。若善男子善女人。若佛在世若滅
　　　度後。受持讀誦是經典者。雖具煩惱而為眾生說法。令得遠離煩惱生死
　　　斷一切苦。眾生聞已修行得法得果得道。與佛如來等無差別。譬如王子
　　　。雖復稚小。若王遊巡又以疾病。委是王子領理國事。王子是時依大王
　　　命如法教令。群寮百官宣流正化。國土人民各隨其安。如大王治等無有
　　　異。持經善男子善女人亦復如是。若佛在世若滅度後。是善男子。雖未
　　　得住初不動地。依佛如是用說教法而敷演之。眾生聞已一心修行。斷除
　　　煩惱得法得果乃至得道。善男子。是名是經第六功德不思議力。】</經>
　　善男子，此無量義經第六不思議功德之力，若有善男子善女人，於佛在世，或
佛滅度以後，能信受奉持讀誦此無量義經者，其自己雖然具有一切煩惱，能為眾
生如實說法。令一切眾生遠離一切煩惱，遠離生死，斷一切苦證涅槃樂。眾生聞已
，如說修行，便能得法得果得道。所以受持讀誦為人宣說是經的善男子善女人，其
度生的功德，與諸佛如來等無有異。
　　譬如王子，雖然年幼，但是王出外遊巡或者有疾病時，委託是王子領理國事。
此王子依照大王的命令，如法教化群僚百官，宣達政令代王施政。使國土人民，各
就其業各安所居，如同國王親政一樣。
　　受持此無量義經的善男子善女人亦復如是，若佛在世，若佛滅度，此善男子善
女人雖復年幼未得住初不動地，依佛如是無量義經，用說教法而敷演其義。眾生聞
教一心修行，便能令眾生斷除煩惱，得法得果乃至得道。如同佛之教化無異。
　　未得初不動地者，未登初地也，非是八地之不動地也。於初地中初破無明證法
性，故曰不動地。是人雖是具有煩惱的凡夫，未登初地，但是以此受持讀誦無量義
經的關係，即能令其他的眾生，斷煩惱得解脫，或者得法得果得道。換句話說，自
己雖是具縛凡夫，卻能令他人獲得解脫。此皆受持無量義經之功德也。善男子，是
名是經第六功德不思議力。
　　<經>【善男子。第七是經不可思議功德力者。若善男子善女人。於佛在世若滅
　　　度後得聞是經。歡喜信樂生希有心。受持讀誦書寫解說。如法修行發菩
　　　提心。起諸善根興大悲意。欲度一切苦惱眾生。雖未修行六波羅蜜。六
　　　波羅蜜自然在前。即於是身得無生忍。生死煩惱一時斷壞。即昇第七地
　　　與大菩薩位。譬如健人為王除怨。怨既滅已王大歡喜。賞賜半國之封皆
　　　悉與之。持經男子女人亦復如是。於諸行人最為勇健。六度法寶不求自
　　　至。生死怨敵自然散壞證無生忍。半佛國寶封賞安樂。善男子。是名是
　　　經第七功德不思議力。】</經>
　　第七是無量義經不思議功德者，同於修行六波羅蜜之功德也。若人聞說是無量
義經，歡喜信樂生希有心。並能自己受持讀誦書寫，轉為他人解說。且能如法修行
發菩提心，起諸善根生大悲心，欲度一切苦惱眾生。此人雖未修行六波羅蜜，而六
波羅蜜自然現前。
　　不貪不瞋不痴是三種善根，因為不貪不瞋不痴，則能生一切善法，故曰善根。
若人起貪瞋痴，便能起一切不善法，故名三不善根。又經云清淨心植眾德本，故清
淨心即是善根。
　　即於是身得無生忍，是身者，當生也。此人於當生，即能得無生忍。
　　若依仁王護國般若波羅蜜多經，菩薩依五忍法修行，即伏忍、信忍、順忍、無
生忍、寂滅忍，是名菩薩修行般若波羅蜜。蓋五忍皆以般若為體也。
　　伏忍者，初伏無明煩惱也。信忍者，初地二地三地之菩薩也。順忍者，四地五
地六地菩薩也。無生忍者，七地八地九地菩薩也。寂滅忍者，十地菩薩與佛也。
　　生死煩惱一時斷壞，即昇第七地。得無生忍者，依仁王經即第七地也，六波羅
蜜自然在前者，初地修布施波羅蜜，二地修持戒波羅蜜，三地修忍辱波羅蜜，四地
修精進波羅蜜，五地修禪定波羅蜜，六地修般若波羅蜜。故六波羅蜜在前，即昇第
七地，便得與諸大菩薩位。
　　譬如健人，為王除去怨賊，王以半國封賞之。持經善男子善女人亦是如此，於
修行人中，最為勇健。六度法寶不求自至，能降伏生死怨賊，證得無生忍。於是於
佛法中，獲得大封賞大安樂。善男子是名是經第七功德不思議力。
　　<經>【善男子。第八是經不可思議功德力者。若善男子善女人。於佛在世若滅
　　　度後。有人能得是經典者。敬信如視佛身令等無異。愛樂是經受持讀誦
　　　書寫頂戴如法奉行。堅固戒忍兼行檀度。深發慈悲。以此無上大乘無量
　　　義經。廣為人說。若人先來都不信有罪福者。以是經示之。設種種方便
　　　強化令信。以經威力故。發其人心然得。信心既發。勇猛精進故。
　　　能得是經威德勢力得道得果。是故善男子善女人。即於是身得無生法忍
　　　得至上地。與諸菩薩以為眷屬。速能成就眾生淨佛國土。不久得成無上
　　　菩提。善男子。是名是經第八功德不思議力。】</經>
　　第八是經不思議功德力，假使有人，無論於佛世或佛滅度後，敬信如是無量義
經，如視佛法身。於無量義經，愛樂受持讀誦書寫頂戴如法奉行。并堅固戒忍布施
等波羅蜜，發慈悲心度眾生。以此無上大乘無量義經，廣為眾生宣說，而教化之。
廣說者非是隨宜略說也，乃廣分別敷演經義也。
　　假使被教化的人，起初都不信罪福因果。而善男子善女人以此無量義經告示彼
人，設種種方便強化令信。以此經威力故，令被教化之人，翻然心轉意，信受此
無量義經。彼人信心既發，以勇猛精進故，能得是經威德勢力，乃至得道得果。
　　因為這種原因，原先廣為眾生宣說是無量義經的善男子善女人，即能於當生得
無生忍，並得至上地。七地八地九地，此三地分別得上中下無生忍。七地即初得下
無生忍，八地得中忍，九地得上忍。所謂上地者，是指八地九地言。
　　能與諸菩薩以為眷屬，速能成就眾生，淨佛國土。菩薩清淨佛國土者，是自己
不造粗業，同時化諸眾生令不造粗業，此名菩薩淨佛國土。
　　如是善男子，不久即得成無上菩提。成無上菩提者，即成佛也。善男子，是名
是經第八功德不思議力。
　　<經>【善男子。第九是經不可思議功德力者。若善男子善女人。若佛在世及滅
　　　度後。有得是經歡喜踊躍得未曾有。受持讀誦書寫供養。廣為眾人分別
　　　解說是經義者。即得宿業餘罪重障一時滅盡。便得清淨逮得大辯。次第
　　　莊嚴諸波羅蜜。獲諸三昧首楞嚴三昧。入大總持門。得懃精進力。速越
　　　上地。善能分身散體遍十方國。拔濟一切二十五有極苦眾生悉令解脫。
　　　是故是經有如此力。善男子。是名是經第九功德不思議力。】</經>
　　第九是經不可思議功德力者，如果善男子善女人，若佛在世若滅度後，得是經
法歡喜踴躍，不但自己受持讀誦書寫供養（何謂於經法供養？若人於經信受奉行，
即無上供養。）此人除自己供養外，并具足地、廣泛深入地，為眾人分別解說。
　　此人以此功德，即得宿業餘罪重障一時滅盡。罪業受報後，尚有餘罪也。重障
者，如四重五逆等。以廣為眾人分別解說是無量義經的功德，宿業餘罪重障等，一
時滅盡。
　　便得清淨逮得大辯，大辯者，四無礙辯智也。次第莊嚴諸波羅蜜，次第清淨成
就布施波羅蜜，持戒波羅蜜，忍辱波羅蜜，精進波羅蜜，禪定波羅蜜，般若波羅蜜
，方便波羅蜜，願波羅蜜，力波羅蜜，智波羅蜜等。
　　三昧者定也，首楞嚴三昧者，佛之大定也。經云首楞嚴三昧有五名，即首楞嚴
三昧，金剛三昧，師子吼三昧，般若波羅蜜，佛性。入大總持門，即大陀羅尼門也
。得精進力，速越上地。此是第九地菩薩，速越上地，是速登第十地也。九地菩薩
即能分身十方國土，救度一切眾生也。
　　二十五有者，開三界為二十五種果報，出於涅槃經。欲界有十四，即地獄、畜
生、餓鬼、阿修羅、東勝身洲、南瞻部洲、西牛貨洲、北拘蘆洲、四王天、忉利天
、夜摩天、兜率天、化樂天、他化自在天。色界有七，即初禪、二禪、三禪、四禪
、梵王、無想天、淨居天。連同欲界十四有，共為二十一有。再加上無色界的空無
邊處天、識無邊處天、無所有處天、非想非非想處天。共計為二十五有。
　　此二十五有，均在三界火宅之中，故曰極苦眾生。此等極苦眾生，如是菩薩善
能分身十方國土，度化而悉令解脫。善男子，是名是經第九功德不思議力。
　　<經>【善男子。第十是經不可思議功德力者。若善男子善女人。若佛在世及滅
　　　度後。若得是經發大歡喜生希有心。即自受持讀誦書寫供養如說修行。
　　　復能廣勸在家出家人。受持讀誦書寫供養解說如法修行。既令餘人修行
　　　是經力故得道得果。皆由是善男子善女人慈心懃化力故。是善男子善女
　　　人。即於是身便逮無量諸陀羅尼門。於凡夫地自然初時能發無數阿僧祇
　　　弘誓大願。深能發救一切眾生成就大悲廣能救苦。厚集善根饒益一切。
　　　而演法澤洪潤枯涸。以眾法藥練諸眾生安樂一切。漸見超登住法雲地。
　　　恩澤普潤慈被無外。攝苦眾生令入道。是故此人不久得成阿耨多羅三
　　　藐三菩提。善男子。是名是經第十功德不思議力。】</經>
　　第十是經不可思議功德，若人自己受持讀誦書寫供養，如說修行，並能廣勸在
家出家人，受持讀誦書寫供養如說修行，因而令一切所化眾生得道得果。是善男子
善女人，以此度化功德故，即於當生得無量諸陀羅尼門。
　　此善男子善女人，自然於凡夫地時，即發無數阿僧祇大願，救度一切眾生。漸
漸厚集一切善根，饒益一切有情。
　　同時雨大法雨，潤澤一切枯涸，令諸眾生得以復甦。以眾法藥施一切眾生，皆
令得瘥，無病安樂。練諸眾生，應為施諸眾生。
　　漸見超登住法雲地，法雲地者，第十地也。善男子善女人，以此無量義經自度
化他之功德，漸次住於第十法雲地。恩澤廣大普潤一切，慈光普被無餘無外。攝受
一切苦惱眾生，悉令入於修行佛道之正途。
　　道跡者，即修佛道之正途也。學佛人修行道跡者，八正道也。阿含經云，無為
法，是貪瞋痴永盡，一切煩惱永盡。無為道跡者，八正道也。又云，緣眼色生眼識
，三事和合觸，緣觸受，緣受愛，緣愛取，緣取有，緣有生，緣生老病死。憂悲苦
惱集如是，耳鼻舌身意亦復如是，是名苦集道跡。云何苦滅道跡？緣眼色生眼識，
三事和合觸，觸滅則受滅，受滅則愛滅，愛滅則取滅，取滅則有滅，有滅則生滅，
生滅則老病死滅，憂悲苦惱滅。耳鼻舌身意亦復如是，是名苦滅道跡。
　　所以簡單說，修學佛道的正途，便名道跡。
　　是人即登十地，所以不久得成無上菩提。是名是經第十功德不思議力。
　　<經>【善男子。如是無上大乘無量義經。極有大威神之力。尊無過上。能令諸
　　　凡夫皆成聖果。永離生死而得自在。是故此經名無量義也。能令眾生於
　　　凡夫地生起諸菩薩無量道芽。令功德樹蔚茂扶增長。是故此經。號十
　　　不可思議功德力也。】</經>
　　此一段文，結讚無量義經功德。此經極有大威神力，能令諸凡夫皆成聖果，永
離生死，所以名無量義。能令眾生起菩薩無量道芽。功德樹者，用喻菩提樹也。令
功德樹茂盛增長，喻菩提道成也。是故此經號為十不可思議功德力。
　　<經>【於是大莊嚴菩薩摩訶薩及八萬菩薩摩訶薩同聲白佛言。世尊。佛所說甚
　　　深微妙無上大乘無量義經。文理真正尊無過上。三世諸佛所共守護。無
　　　有眾魔群道得入。不為一切邪見生死之所壞敗。是故此經乃有如是十種
　　　功德不思議力。大饒益無量一切眾生。令一切諸菩薩摩訶薩各得無量義
　　　三昧。或得百千陀羅尼門。或令得菩薩諸地諸忍。或得緣覺羅漢四道果
　　　證。世尊慈愍。快為我等說如是法。令我大獲法利。甚為奇特。未曾有
　　　也。世尊慈恩實難可報。】</經>
　　這一段文，是大莊嚴菩薩及八萬菩薩，同聲讚歎無量義經。並感佛恩。
　　<經>【爾時三千大千世界六種震動。於上空中復雨種種華。天憂羅華。曇
　　　摩華。拘物頭華。分陀利華。又雨無數種種天香天衣天瓔珞天無價寶。
　　　於上空中旋轉來下。供養於佛及諸菩薩聲聞大眾。天天器。天百味
　　　充滿盈溢。見色聞香自然飽足。天幢天幡天幰蓋。天妙樂具處處安置。
　　　作天伎樂歌歎於佛。又復六種震動東方恒河沙等諸佛世界。亦雨天華天
　　　香天衣天瓔珞天無價寶。天天器天百味。見色聞香自然飽足。天幢
　　　天幡天幰蓋天妙樂具。作天伎樂歌歎彼佛及諸菩薩聲聞大眾。南西北方
　　　四維上下亦復如是。】</經>
　　講經之初，動地供養，今講說既畢復動地供養。同時十方佛國，悉皆動地供養
，用表此甚深無上大乘無量義經，佛佛道同也。故曰三世諸佛，所共守護。
　　<經>【爾時佛告大莊嚴菩薩摩訶薩及八萬菩薩摩訶薩言。汝等當於此經應深起
　　　敬心如法修行。廣化一切懃心流布。常當慇懃晝夜守護。普令眾生各獲
　　　法利。汝等真是大慈大悲。以立神通願力守護是經勿使疑滯。於當來世
　　　必令廣行閻浮提。令一切眾生使得見聞讀誦書寫供養。以是之故。亦令
　　　汝等速得阿耨多羅三藐三菩提。】</經>
　　此是付囑流通也，故自此以下，應屬流通分。佛以此經付囑大莊嚴菩薩及八萬
菩薩。廣化一切眾生，勤心流通布敷也。晝夜勤加守護，俾令一切眾生，各各皆能
獲得法利。所謂法利者，此無量義經具有十不思議功德力，能使眾生斷煩惱離生死
，得法得果得道。
　　汝等真大慈悲者，佛言汝等若能如是守護流布此經，便真是大慈大悲。以普度
一切眾生故。故應立神通願力守護此經。勿令眾生不信，致令此經留滯不能流布。
於未來世，當令此經廣行於閻浮提。使一切眾生，見聞信受，乃至讀誦書寫供養。
因為這種功德之故，亦能令汝等，速成無上菩提。
　　<經>【是時大莊嚴菩薩摩訶薩。與八萬菩薩摩訶薩。即從座起來詣佛所。頭面
　　　禮足。遶百千匝。即前胡跪俱共同聲白佛言。世尊。我等快蒙世尊慈愍
　　　。為我等說是甚深微妙無上大乘無量義經。敬受佛。於如來滅後。當
　　　廣令流布是經典者。普令一切受持讀誦書寫供養。唯願世尊。勿垂憂慮
　　　。我等當以願力。普令一切眾生使得見聞讀誦書寫供養。得是經法威神
　　　之力。】</經>
　　大莊嚴菩薩與八萬菩薩，即從座起，來到佛的面前。頂禮佛足，遶佛百千匝。
胡跪同聲白佛，領佛意旨，流通此經。令一切眾生，普能受持讀誦書寫供養，得此
無量義經威神功德之力。
　　<經>【爾時佛讚言。善哉善哉。諸善男子。汝等今者真是佛子。大慈大悲深能
　　　拔苦救厄者矣。一切眾生之良福田。廣為一切作大良導。一切眾生大依
　　　止處。一切眾生之大施主。常以法利廣施一切。爾時大會皆大歡喜。為
　　　佛作禮。受持而去。】</經>
　　佛讚歎大莊嚴等諸菩薩，善哉善哉，汝等能弘揚是甚深無上大乘無量義經，利
益一切眾生，今者真是佛子，續佛慧命。汝等真是大慈大悲，拔救一切眾生。為一
切眾生作良祐福田，為一切眾生作大良導師，為一切眾生作安隱大依止處，是一切
眾生之大施主，能將佛法利益普施眾生，使眾生得以見聞信受奉行，因而得法得果
得道，離生死，獲解脫。
　　此無量義經，有不可思議功德，大莊嚴菩薩等發願代佛弘宣，所以蒙佛讚歎。
　　於是大會中一切聖眾，皆大歡喜。於此無量義經，信受奉行。向佛作禮而去。
　　謹申無量義玄旨至此。深感經義甚深，淺智莫測。如有謬解，尚希來賢斧正。
　　佛於說此無量義經以後，即接演妙法蓮華經，故無量義經可謂法華始唱，而法
華者可謂無量義經之廣演也。願誦法華者留意之。
無量義經略解終
<章>金剛三昧經一波記</章>

　　　　<節>目錄</節>
<_-節>金剛三昧經三昧經簡介</_-節>…………………………………………………………(1)
<_-節>釋經題</_-節>……………………………………………………………………………1
<_-節>釋經文</_-節>……………………………………………………………………………4
　<_-節>序品第一</_-節>………………………………………………………………………4
　<_-節>無相法品第二</_-節>…………………………………………………………………13
　<_-節>無生行品第三</_-節>…………………………………………………………………52
　<_-節>本覺利品第四</_-節>…………………………………………………………………69
　<_-節>入實際品第五</_-節>…………………………………………………………………94
　<_-節>真性空品第六</_-節>…………………………………………………………………138
　<_-節>如來藏品第七</_-節>…………………………………………………………………159
　<_-節>總持品第八</_-節>……………………………………………………………………181
<篇>金剛三昧經一波記</篇>

<節>金剛三昧經簡介</節>
　　金剛三昧經，收在法華部。據「三寶記」云：「是沙門僧祐新集釋道安涼土異
經。今還附入涼世目錄。為失譯源。」故此經失譯，不知出於何人之手。
　　新羅元曉，作有金剛三昧經論。元曉頗通唯識，故論中多以唯識作解。
　　此經在明實相，宣說第一義空。第一義空者，是諸法真實義，是一切眾生本覺
性地。雖云畢竟空，卻收一切法，一切法皆入畢竟空。畢竟空是諸法實性，諸法是
畢竟空實相。實性則非有而有，實相則不無而無。若謂一切有可，若謂一切無亦可。
大品經云，云何金剛三昧？住是三昧，能貫達諸法，然亦不見貫達，即此意也。
　　一切無則無有一法能壞，一切有則收盡一切法。入此定者，曰金剛三昧。故此
法平等一味，無相無生，無行無我。不可分別而不礙分別，雖分別而不礙無分別。
猶水之與波，波不異水，舉水則全收波，水外更無波故。水不
異波，舉波則全收水，波外更無水故。
　　佛以二諦說法，說有時猶於水說波，說空時猶於波說水。法本不二，以二而說。
雖以二說，法本不二。故經中有云，佛所說一味真實，不可思議。於是可略窺經中
之深義也。
　　元曉認為金剛般若波羅蜜經與此經，同名金剛。其分別處般若在慧，此經在定。
　　然定為慧體，慧為定用。體外無用，用外無體。猶水外無波，波外無水然。故
二者無分而分，分而無分也。
　　此經可能說於法華之後。何以知之？以經中本覺利品第四有云：「譬如迷子，
手執金錢，而不知有。遊行十方，經五十年。」
　　此喻見於法華經信解品。法華經云：「譬若有人，年既幼，捨父逃逝，久住
他國，或十、二十、至五十歲。」由此可知，此經係於法華以後所說。
　　復次經中入實際品：「佛告舍利弗言，不可思議，汝當於後成菩提道，無量眾
生超生死苦海。」
　　經中未見授記，直曰汝當於後成菩提道。即暗示舍利弗於法華會上，已經蒙佛
授記。
　　法華經譬喻品云：「舍利弗！汝於未來世，過無量無邊不可思議劫，供養若干
千萬億佛，奉持正法，具足菩薩所行之道。當得作佛，號曰華光如來……」
　　由此亦可推知，此經說於法華之後。
　　此經內容，以佛與弟子問答方式，發揮深義。當機者有菩薩，亦有聲聞。例如
有解脫菩薩，心王菩薩，無住菩薩，大力菩薩，舍利弗，梵行長者，及地藏菩薩等。
舍利弗於聲聞眾中，智慧第一，係迴小向大的大阿羅漢。此即顯示此經所談，是圓
融大法，同教一乘也。
<篇>金剛三昧經一波記</篇>

　　　　　　　　　　　　　　　　　　　　　　　　　　　　　北涼失譯人名
　　　　　　　　　　　　　　　　　　　　　　　　　　　　　釋 智 諭　撰
　　　　<節>釋經題</節>
　　<經>【金剛三昧】</經>
　　此經以法立題。金剛三昧者，亦名金剛定，係無上寶覺。金剛三昧，能破一切
煩惱，不被一切煩惱所破。於一切法，得大自在。譬如金剛，堅固不壞，而能壞一
切。菩薩得此智慧，能破一切無明，不被一切沮壞，故名金剛三昧。
　　大般涅槃經云，首楞嚴三昧者，有五種名。一、首楞嚴三昧，二、般若波羅蜜
，三、金剛三昧，四、獅子吼三昧，五、佛性。
　　是知金剛三昧者，即首楞嚴三昧，般若波羅蜜，獅子吼三昧，即是佛性。
　　準義應知，金剛三昧者，即第一義空，即實相，即中道。因為佛於經中說，聲
聞緣覺，不得第一義空。不得第一義空故，不行中道。無中道故，不見佛性。又說
諸法實相，唯有佛與佛究盡。
　　金剛三昧者，即阿耨多羅三藐三菩提。因為佛於經中說，佛性者，即是一切諸
佛，阿耨多羅三藐三菩提中道種子。
　　金剛三昧者，即觀十二因緣智慧。因為佛於經中說，觀十二因緣智慧，即是阿
耨多羅三藐三菩提種子。不過大般涅槃經云，觀十二因緣智有四種。一者下，二者
中，三者上，四者上上。下智觀者，不見佛性。以不見故，得聲聞道。中智觀者，
不見佛性。以不見故，得緣覺道。上智觀者，見不了了。不了了故，住十住地。上
上智觀者，見了了故，得阿耨多羅三藐三菩提。故知觀十二因緣智慧者，指上上智
言也。
　　<經>【經】</經>
　　梵語修多羅，譯為契經。言上契佛理，下契生機也。正譯應為「綖」，取其以
理貫文義。梵語修多羅有總別二稱。總稱者，即三藏中修多羅藏。此即經律論中之
經藏。別稱者，即十二部經中之長行文。此處所謂之「經」，即總稱義。
　　此經不知何人所譯，僅知出於北涼之世。
<篇>金剛三昧經一波記</篇>

　　　<節>釋經文</節>
　　　　<節>序品第一</節>
　　<經>【如是我聞。一時佛在王舍大城耆闍崛山中。與大比丘眾一萬人俱。皆得
　　　阿羅漢道。其名曰舍利弗。大目犍連。須菩提。如是眾等阿羅漢。】</經>
　　如是者，信順之詞。謂佛如是而說也。我聞者，聞受之詞，係阿難之語。佛於
雙林取滅時，阿難哀哭不已。阿樓馱使阿難問佛四事，一、佛滅後，比丘以何為
師？二、諸比丘依何而住？三、惡性比丘，云何對治？四、結集經時，經首安置何
字？佛即回答，一切經首，均置「如是我聞一時佛在某處與某些人說是經。」
　　一時，是佛說經之時。
　　佛是說經之主。
　　在王舍大城。梵語羅閱祇伽羅，譯為王舍城。在中印度摩伽陀國。頻婆娑羅王
，自上茅城遷居於此。有云王以火災遷居於此，故名王舍城。有云此城昔為千王所
居，故名王舍城。不知何說為是。
　　耆闍崛山，即靈鷲山。有云山多鷲鳥，且多仙人，故名靈鷲。有云山頭似鷲鳥
，故名靈鷲。王舍城周圍有五山，第一座山即耆闍崛山。
　　與大比丘眾一萬人俱。出家受具足戒之男眾曰比丘，女眾曰比丘尼。比丘有三
義，即一、乞士：乞食以養色身，乞法以養慧命。乞食者，清淨自活也。乞法者，
終出三界也。二、怖魔：比丘出家受具，魔生恐怖。三、破惡：比丘破身口七惡。
　　此等比丘皆係大比丘。大者三義，謂大、多、勝。大者，言此等比丘德臘俱尊
，於聲聞有學中，位極最尊。意即四果聖人也。多者，謂此等比丘，博通內外經典
識解多也。勝者，謂此等比丘知見殊勝，勝過九十六種外道。
　　比丘眾。眾者僧眾也。三人以下不為眾，四人以上，十人二十人，乃至百千人
，皆名僧眾。如是僧眾，有一萬人在一起。
　　皆得阿羅漢道。阿羅漢即四果聖人。阿羅漢含三義，一、應供，二、殺賊，三
、無生。比丘修乞士因，得應供果。修破惡因，得殺賊果。修怖魔因，得無生果。
因為魔名殺者，傷人慧命也。既經怖魔，故入無生。
　　其名曰舍利弗，智慧第一。大目犍連，神通第一。須菩提，解空第一。
　　如是等眾阿羅漢。表非僅此三數人，不過舉此三人為代表而已，實有一萬人俱
也。
　　<經>【復有菩薩摩訶薩二千人俱。其名曰解脫菩薩。心王菩薩。無住菩薩。
　　　如是等菩薩。】</經>
　　菩提薩陲，簡稱為菩薩。凡修菩提道之眾生，名為菩薩。菩提譯為覺，亦曰大
道心。薩陲譯為有情，亦曰眾生。故菩薩即為覺有情，或大道心眾生。覺有情有兩
重意義，即自己既經覺悟，且能覺悟其他的有情。此與二乘人不同，二乘人只證自
覺，不起覺他之化德。菩薩者，自覺復能覺他。
　　自覺為智，覺他為悲。智者究竟佛道，悲者普度一切眾生。菩薩以悲導智，雖
入無生而不取涅槃，雖普度一切而不失大智。菩薩以智導悲，雖入生死而不染生死
，雖常證涅槃而不失大悲。此之謂菩薩也。
　　菩薩摩訶薩，摩訶薩譯為大，即大菩薩。有云指地上菩薩言。大般若經四十七
云：「菩薩摩訶薩，於大有情眾中，定當為上首，故復名摩訶薩。」
　　如是大菩薩，二千人俱。其名曰解脫菩薩，心王菩薩，無住菩薩。
　　<經>【復有長者八萬人俱。其名曰梵行長者。大梵行長者。樹提長者。如
　　　是等長者。】</經>
　　長者，有財有德。長者十德，一、貴姓，謂勳戚尊貴。二、位高，謂位居卿相
。三、大富，寶貨豐饒。四、威猛，謂威嚴厚重，人所敬畏。五、智深，謂智慮深
遠。六、年耆，謂年高望重。七、行淨，謂持心律己，廉公潔白。八、禮備，謂威
儀庠序，為世式瞻。九、上歎，謂才德兼備，言行可則，上所歎服。十、下歸，謂
謙寬溫慈，下所歸向。
　　如是等長者，八萬人俱，為首者有：梵行長者，大梵行長者，樹提長者等。
　　<經>【復有天龍夜叉乾闥婆阿修羅迦樓羅緊那羅摩羅伽人非人等。六十萬億。】</經>
　　此是八部鬼神。佛垂教化，八部蒙益，故皆來翊衛受教。
　　天，以大梵帝釋為首。以大梵為大千世界主，帝釋為三十三天主。梵表色界天
，釋表欲界天。
　　龍，神靈之物，能護佛法。
　　夜叉，譯為勇健，亦名暴惡。有在地、在虛空、在天三種。
　　乾闥婆，譯為香陰，香陰者，香身也。唯以香資身，故曰香陰。是帝釋天主樂
神。
　　阿修羅，譯為非天、無端、無酒。
　　迦樓羅，即金翅鳥神。兩翅相去，三百三十六萬里。以龍為食。
　　緊那羅，似人而頭有角，亦為帝釋天之樂神。
　　摩羅伽，即大蟒神也。
　　人非人等，人即世人也。非人者，天龍八部，皆係非人。如是等眾，有六十萬
億。
　　<經>【爾時尊者大眾圍遶。為諸大眾說大乘經。名一味真實無相無生決定實際
　　　本覺利行。若聞是經。乃至受持一四句偈。是人則為入佛智地。能以方
　　　便教化眾生。為一切眾生作大知識。佛說此經已。結加趺坐。即入金剛
　　　三昧。身心不動。】</經>
　　「尊者」餘經譯為世尊，即稱佛也。爾時世尊大眾圍繞，宣說大乘經，名一味
真實無相無生決定實際本覺利行。
　　試觀佛說此經名字，即金剛三昧之內容也。本覺者本覺性地也，利行者化他益
眾也。其餘於解釋金剛三昧經時，均有解釋，故此時不須作解。
　　因為所說之經，一乘一味，究竟了義，至極圓融。故聞是經者，乃至受持一四
句偈，是人則為入佛智地。佛智地者，即無上菩提也。聞是受持證明不僅聽聞，而
復受持也。
　　入佛智地，乃自利也。能以方便教化眾生，乃利他德。若人聞是經，乃至受持
四句偈，便能自利利他。故曰為一切眾生為大知識。
　　佛說此大乘經已，即結跏趺坐，入金剛三昧，身心不動。此即說明，佛所說一
味真實無相無生決定實際本覺利行，即金剛三昧也。觀金剛三昧經，諸品當中，有
無相法品，無生行品，本覺利品，入實際品，真性空品，如來藏品，總持品等，便
可知之也。
　　<經>【爾時眾中。有一比丘。名曰阿伽陀。從座而起。合掌跪。欲重宣此義
　　　。而說偈言
　　　大慈滿足尊　　智慧通無礙　　廣度眾生故　　說於一諦義
　　　皆以一味道　　終不以小乘　　所說義味處　　皆悉離不實
　　　入佛諸智地　　決定真實際　　聞者皆出世　　無有不解脫
　　　無量諸菩薩　　皆悉度眾生　　為眾廣深問　　知法寂滅相
　　　入於決定處　　如來智方便　　當為入實說　　隨順皆一乘
　　　無有諸雜味　　猶如一雨潤　　眾草皆悉榮　　隨其性各異
　　　一味之法潤　　普充於一切　　如彼一雨潤　　皆長菩提芽
　　　入於金剛味　　證法真實定　　決定斷疑悔　　一法之印成】</經>
　　爾時阿伽陀比丘，合掌跪，重宣此「一味真實無相無生決定實際本覺利行」
之經義。而說偈重頌，以文簡義賅的偈語，重宣其義也。雖未見佛所說，睹此偈亦
可略明其義。
　　跪者，右膝著地，足指豎地。豎左膝，左足踏地，名為左跪。如果左右兩膝
，交互而跪，則名互跪。
　　大慈滿足尊，智慧通無礙，廣度眾生故，說於一諦義。
　　第一句總稱佛也。佛福慧兩足，故曰滿足尊。二三兩句，別讚佛德。讚佛智慧
，及度生功德無量也。一諦義者，實相一諦也。由此可知佛所說大乘經，旨在明實
相一諦。
　　皆以一味道，終不以小乘，所說義味處，皆悉離不實。
　　一味道者，實相一味也。故曰皆悉離不實。
　　入佛諸智地，決定真實際，聞者皆出世，無有不解脫。
　　入佛諸智地，似應為入「諸佛」智地。法華經云，諸法實相，唯佛與佛究盡。
今讚實相一諦，故應為入諸佛智地。
　　實相究竟真實，故曰決定真實際。
　　生死為世間，出世間則是入無相無生。諸法實相，無相無生，故聞此大乘經者
，皆能出生死世間。出生死名為解脫。大般涅槃經云：「善男子！真解脫者，名曰
遠離一切繫縛。若真解脫離諸繫縛，則無有生，亦無和合。」
　　大經又云：「老者名為變遷，死者身壞命終。如是等法，解脫中無，以無是事
故，名為解脫。」
　　故偈云聞者皆出世，無有不解脫。
　　無量諸菩薩，皆悉度眾生，為眾廣深問，知法寂滅相。
　　此偈謂諸菩薩，為度眾生故，廣深問於佛，寂滅實相法也。
　　入於決定處，如來智方便，當為入實說，隨順皆一乘。
　　入於決定處者，深入究竟實相也。如來徹證實相以後，以方便智，為眾生說三
乘法。佛說三乘法者，開權也。開權之意，旨在顯實，故曰當為入實說，隨順皆一
乘。法華云，唯有一佛乘，無二亦無三，即其意也。
　　無有諸雜味，猶如一雨潤，眾草皆悉榮，隨其性各異。
　　此言一切諸法，無非實相。猶一雨所潤，眾草普榮。法華經藥草喻品云：「密
雲彌布，遍覆三千大千世界，一時等澍，其澤普洽。卉木叢林，及諸藥草，小根小
莖小枝小葉，中根中莖中枝中葉，大根大莖大枝大葉。諸樹大小，隨上中下，各有
所受。一雲所雨，稱其種性而得生長，華果敷實。」
　　一味之法潤，普充於一切，如彼一雨潤，皆長菩提芽。
　　此是以法合譬。
　　入於金剛味，證法真實定，決定斷疑悔，一法之印成。
　　金剛味者，金剛三昧也。入此金剛三昧，即是親證諸法真實之定。能決定斷一
切疑悔。不信曰疑，既信生退曰悔。如此斷疑生信，皆由實相一法之所印成也。
<篇>金剛三昧經一波記</篇>

　　　　<節>無相法品第二</節>
　　<經>【爾時尊者。從三昧起。而說是言。諸佛智地入實法相。決定性故。方便
　　　神通皆無相利。一覺了義難解難入。非諸二乘之所知見。唯佛菩薩乃能
　　　知之可度眾生皆說一味。】</經>
　　諸佛證知，一切法相，緣生假有。諸相假有，故非為真實。而諸法無相，決定
真實。今欲明諸法實相，故先說此無相品。
　　諸法性空，一味真實。性空故能隨緣，隨緣而現萬法。相隨緣現，無自體性。
故相是因緣相，有而非有。空是因緣空，無而不無。
　　故有是不有之有，則有全是空。無是不無之無，則無全是有。有不礙無，無不
礙有，一切無礙，此則決定實際也。
　　故相是無相之相，是謂諸法實相。無相是相之無相，是謂實相諸法。二者相遍
互融，二而不二，不二而二。故一切相非相，一切亦相亦非相，一切非相非非相，
是名實相也。
　　爾時尊者（佛），從金剛三昧起，而說是言。佛欲說法，必須先從三昧起，因
為佛入三昧時，則身心不動故。
　　諸佛智地，入實法相，決定性故。
　　佛證無上菩提，是佛智地。證無上菩提者，即究盡諸法實相也。故曰諸佛智地
，入實法相，決定性故。何謂決定性？清淨寂靜光明無諍也。
　　大方等大集經云：「佛初成菩提，知菩提者，清淨、寂靜、光明、無諍……不
雜煩惱，名為清淨。空解脫門，名之寂靜。無相無願，名為光明。無生無滅，名為
無諍。……又，遠離煩惱故，名為清淨。畢竟淨故，名曰寂靜。無闇冥故，名為光
明。不可說故，名為無諍。」
　　故清淨寂靜光明無諍，是諸法實相。故曰入實法相，是諸佛智地。
　　方便神通，皆無相利。
　　諸佛雖證實相，然從實智，起方便智，現大神通，利益一切眾生。而利益一切
眾生者，皆從實智慧出，故曰皆無相利。無相者，即實相也，亦即以實相諸法故，
起方便神通。所以一切方便神通，皆由實相而起，利益一切眾生也。
　　如法華經方便品十如是，如是相、如是性、如是體、如是力、如是作、如是因
、如是緣、如是果、如是報、如是本末究竟等。此相、性、體、力、作、因、緣、
果、報、本末，是諸法各具。而其究竟，一皆實相。故曰究竟等，等者不二不異也
。
　　佛之神通，不可思議。普現十方，利益一切。無文字法，以文字說，雖以文字
說，而離文字相。無言語法，以言語說，雖以言語說，而實說而無說。雖無諸法，
而說諸法，雖說諸法，實無諸法。於畢竟空，現無量法。於無量法，現畢竟空。而
空與無量，各不相礙。於一塵中，現無量剎。而一塵不大，無量剎不小。令一微塵
，遍於十方，而一塵不大，十方不小。大小自在，不失其相，各不相礙……故諸佛
神通，誠不可思議也。
　　何謂神通？神者不測也。通者無礙也。
　　一覺了義，難解難入。
　　佛證無上菩提，過盡德圓，性德圓顯，自覺聖智，不因他得。法華經譬喻品云
，求一切智、佛智、自然智、無師智、如來知見、力、無所畏，愍念安樂無量眾生
。利益天人，度脫一切，是名大乘。菩薩求此乘故，名為摩訶薩。
　　一切智，佛智，自然智，併是無師自得，故曰一覺。一覺者，自覺聖智，不因
他得也。
　　若因他得，必不圓備。今以自覺，了義究竟，乃成等正覺。故曰一覺了義。
　　如是之法，因圓果滿，無欠無餘，唯有佛與佛究盡，非餘人所及。故曰難解難
入。是知一覺了義，難解難入者，言唯佛與佛，究盡諸法實相也。
　　故曰非諸二乘之所知見。二乘劣智，不見實相也。唯佛菩薩，乃能知之。此菩
薩者，補處菩薩也。不但具如是自覺聖智，且能普現十方，度化一切眾生。皆說一
味者，雖說諸法，皆明一味實相也。
　　<經>【爾時解脫菩薩。即從座起合掌跪。而白佛言。尊者。若佛滅後。正法
　　　去世。像法住世。於末劫中。五濁眾生。多諸惡業輪迴三界無有出時。
　　　願佛慈悲為後世眾生。宣說一味決定真實。令彼眾生等同解脫。】</經>
　　爾時解脫菩薩，禮佛請法。
　　佛法住世，有正法時，像法時，末法時。依大悲經，謂正法千年，像法千年，
末法萬年。
　　正法去世，正法時已去也。像法住世，於末劫中。言像法之末，進入末法也。
彼時五濁惡世。五濁者，一、劫濁，劫末時濁，摧年減壽，漸臨劫末。由於眾生濁
、煩惱濁、見濁、命濁，而致令劫濁也。二、見濁，人多身見、邊見、邪見、見取
見、戒取見，乃成見濁。三、煩惱濁，人多貪、瞋、癡、慢、疑等煩惱，乃成煩惱
濁。四、眾生濁，人以見濁，煩惱濁，致令五陰身心俱劣，以此果報，名眾生濁。
五、命濁，眾生見濁煩惱濁為根本，而得劣五陰身心。色心連持，相續生死，乃有
命濁。
　　五濁惡世眾生，多以惡業，輪迴三界六道。願佛慈悲，為憐愍末世眾生故，宣
說一味決定真實之法。一味決定真實之法者，諸法實相也。
　　俾令末世眾生，等同解脫。等同解脫者，令諸眾生，於大乘中，獲得平等一味
之解脫也。
　　<經>【佛言。善男子。汝能問我出世之因。欲化眾生。令彼眾生獲得出世之果
　　　。是一大事不可思議。以大慈故。以大悲故。我若不說即墮慳貪。汝等
　　　一心諦聽諦聽。為汝宣說。】</經>
　　解脫菩薩請法，如來垂允宣說，師資緣合也。佛先讚歎說，汝能問我出世之因
，欲化眾生獲出世果也。
　　實相是一大事，度一切眾生皆令成佛，故其功德不可思議也。
　　「一」是實相理，「大」是實相智，「事」是實相行。實相理者，無相也。實
相智者，無住也。實相行者，以無住智，契無相理，如實成一切事功也。
　　「一」即佛法身德，「大」即佛般若德，「事」即佛解脫德。故一大事，言佛
之三德也。故曰不可思議。
　　汝解脫菩薩，既以大慈大悲為眾生請法。我當以大喜大捨而濟含識。我若不說
者，即墮慳貪。汝等諦聽，我為汝說。
　　<經>【善男子。若化眾生無生於化。不生無化其化大焉。令彼眾生皆離心我。
　　　一切心我本來空寂。若得空心心不幻化。無幻無化即得無生。無生之心
　　　在於無化。】</經>
　　佛言善男子！若欲度化眾生，須是莫生能化之心。既然不生能化之心，自然便
無所化之眾生了。以心生則法生，心淨則法淨故。如是遠離我、我所心，縱化盡無
量無數無邊眾生，實無一眾生得化者，則其化大焉。
　　欲化眾生，須是令眾生皆離心我。
　　一切法本來無我，而眾生以妄想故，執著於我。心經云五陰皆空，而眾生妄執
有五陰，此是第一重迷執。復於五陰中，妄執有我，此是第二重迷執。更於我上執
有生死，此是第三重迷執。如此三重迷執，皆一妄心所造。故欲化眾生出於生死，
應令彼遠離心我也。
　　一切心我，本來空寂。
　　妄心本空，我非實有。何以故？諸法緣起假有，而無實體。妄心亦復如是，無
有實體。如果妄心不空，豈得為妄？既然妄心本空，故知妄心所生之我，非為實有
。總而言之，一切法無非因緣所生，故知一切法無有自性。以無自性故，知一切心
我，本來空寂。
　　若得空心，心不幻化，無幻無化，即得無生。無生之心，在於無化。
　　若得空心者，心清淨也。心不幻化者，心不幻化諸法也，以心清淨，則諸法清
淨。如是諸法清淨，無幻無化，即得無生法忍。諸法無生者，即諸法實相也。
　　無生之心，在於無化。若心不生，則諸法無有。故心空則法空，心有則法有。
若見法有時，即是心有。若見法淨，即是心淨。若見法染，即是心染。故見法時，
即是見心。故曰無生之心，在於無化。
　　<經>【解脫菩薩。而白佛言。尊者。眾生之心性本空寂。空寂之心體無色相。
　　　云何修習得本空心。願佛慈悲為我宣說。】</經>
　　解脫菩薩復白佛言，眾生之心，其性本來空寂。既然本來空寂，則體非色相。
體非色相故，是以無所有不可得。既然無所有不可得，當是處世不染，修治不淨。
佛云何言修習得本空心呢？
　　心性本空，云何修習復得本空心？若如是說，莫非眾生之心，性本不空嗎？願
佛慈悲為我宣說。
　　<經>【佛言。菩薩一切心相本來無本。本無本處空寂無生。若心無生即入空寂
　　　。空寂心地即得心空。善男子。無相之心無心無我。一切法相亦復如是
　　　。】</經>
　　佛言，菩薩一切心相，本來無本。
　　菩薩一切心相，皆隨緣而起。既然隨緣起，故無自性。無自性故，本來空寂。
正以無性空寂，方能任緣現相。相隨緣現，故性本空寂。若性不空，當不能隨緣也
。故曰一切心相，本來無本。
　　本無本處，空寂無生。
　　既然一切心相，隨緣無性，故無根本。若法有根本，方有始有生。法無根本，
當即無始無生。故曰本無本處，空寂無生。
　　若心無生，即入空寂。
　　種種心生，乃有種種法生。若心不生，則種種法不生。心法俱泯，即入空寂。
　　故知眾生不得空寂者，皆是心念妄起故。心念妄起，以自妄心，現諸妄相。眾
生不知一切法相，即自妄心所現。卻以自之妄心，還取自心所現幻相。如果妄心不
生，則不執一切幻相。於是可得心境如如，一切無礙的自性清淨心了。即此自性清
淨心，便是眾生空寂心地。
　　故修道之人，空心不空法，以萬法唯心故。若得空心，則法本寂然。
　　十法界唯是心現，若心不生，則大千湛然。若心妄生，則九界宛然。心善心惡
則造六道相性體力作因緣果報本末等十如。心淨則造三聖法界十如。三聖法界者，
聲聞緣覺菩薩也。如心契中道，非生非非生，離邊無住，便是佛法界。佛法界者，
一真法界也。亦即是諸法實相也。
　　空寂心地，即得心空。
　　空寂心地者，盡除妄想，自性清淨也。即此清淨心地，名得心空也。故知心空
者，恢復本來面目也。須知妄心是幻，淨心本具，除其妄幻，復其淨心，謂之心空
也。
　　善男子！無相之心，無心無我。一切法相，亦復如是。
　　解脫菩薩曾言，空寂之心，體無色相。故佛言無相之心，無心無我。若有心有
我，便是我相。若有我相，便執法相及非法相。法相者執有，非法相者執空。若離
我相，便不執有，亦不執空，一切清淨，是謂心空。
　　故解脫菩薩所問，眾生之心，性本空寂，空寂之心，體無色相，云何修習，得
本空心。可見其處處不離執著。故佛破其執著曰，無相之心，無心無我。
　　我相若離，法相自息。故曰一切法相，亦復如是。
　　<經>【解脫菩薩。而白佛言。尊者。一切眾生。若有我者。若有心者。以何法
　　　覺。令彼眾生出離斯縛。】</經>
　　解脫菩薩復問，若一切眾生，迷失清淨自性。執著有我，執著有心。應以何法
覺悟之，令彼出離這種我見縛呢？
　　<經>【佛言。善男子。若有我者。令觀十二因緣。十二因緣本從因果。因果所
　　　起興於心行。心尚不有何況有身。若有我者令滅有見。若無我者令滅無
　　　見。若心生者令滅滅性。若心滅者。令滅生性。滅是見性。即入實際。
　　　何以故。本生不滅本滅不生。不滅不生不生不滅。一切諸法亦復如是。】</經>
　　佛言，若有我者，令觀十二因緣。十二因緣，本從因果。因果所起，興於心行
。心尚不有，何況有身？
　　十二因緣者，無明生行，行生識，識生名色，名色生六入，六入生觸，觸生受
，受生愛，愛生取，取生有，有生生，生生老死。
　　此中無明為因，行為果。行為因，識為果。識為因，名色為果。名色為因，六
入為果。六入為因，觸為果。觸為因，受為果。受為因，愛為果。愛為因，取為果
。取為因，有為果。有為因，生為果。生為因，老死為果。
　　因必以果得名，果必以因而有。若不以果，則不名為因。若不以因，亦不成果
。無有果外之因，亦無因外之果。故全因成果，全果為因。
　　既然全因為果，全果為因。故知因果一時俱，無有先後，不併不別。若有先後
併別，必是因外有果，果外有因。因外有果，此果不由因，既不由因，何得名果？
果外有因，此因必不致果，若不致果，何得名因？故知因果一時具足。因時即是果
時，以全果為因故。果時即是因時，以全因為果故。因果宛然同一法性，同一法性
因果宛然。故曰二而不二，不二而二。若不如此，便非一法界性。一法界性者，空
即緣起，緣起即空也。以因果一時具足，所以經云，初發心即成等正覺也。
　　試觀十二因緣，只有因果，而無有我。若有我者，應在因果之外。然因果無外
，故知十二因緣唯是因果，而無有我。只因一念無明起，虛妄執心執我耳。所以佛
言，若執我者，令觀十二因緣。十二因緣，本從因果，因果所起，興於心行。
　　心尚不有，何況有身。
　　十二因緣之起，法爾如是。起是因緣起，滅是因緣滅，起滅唯是因緣，於心則
無所有。因為心者因緣心，因緣所生法無有自性，故於心無所有也。若人迷因緣執
有自性，於是便興於心行。
　　此是諸法性相，有佛無佛，常如是也。大般涅槃經云，十二因緣，名為佛性…
…我經中說，十二因緣其義甚深。
　　何況有身，身者我也。意謂心尚不有，何況有我？
　　若有我者，令滅有見。若無我者，令滅無見。
　　因緣無性，無性隨緣，此法非有，亦非是無。有則墮於常邊，無則墮於斷邊。
離邊無住，不生於見，則因緣無性，無性任緣。故若不生見，則不見有我，亦不見
無我。是故佛言，若執有我者，令捨有見。若執無我者，令捨無見。
　　若心生者，令滅滅性。若心滅者，令滅生性。滅是見性，即入實際。
　　根據以上所說，心既不有，何有生滅？謂之生滅者，皆我見也。
　　生是因緣生，滅是因緣滅，生滅無性，而人以妄見，而見有生滅。若捨妄見，
則不見生亦不見滅。如是便見法性，如實知諸法以無性為性。
　　見於生，便產生滅見，見於滅，便產生生見。若無滅，何因緣知生？若無生，
何因緣知滅？故以生見而有滅見，以滅見而有生見。故曰心生者，令滅滅性。心滅
者，令滅生性。
　　若人執心生者，令知生是因緣假現，似有還無。假現之法，有不可得。不可得
法，無滅亦無生。若人執心滅者，令知滅是因緣滅，因緣無性。以無性故，無而不
無，故無不可得。不可得法，無生亦無滅。
　　有不可得，故不礙於無。無不可得，故不礙於有。有不礙無，故全有即是全無
。無不礙有，故全無即是全有。是為俗諦中，立一切法。全有成全無，說有時，此
有是離有邊有。全無成全有，說無時，此無是離空邊無。
　　全有是無，則有相盡。全無是有，則空相盡。此為真諦中，離一切法。有相盡
，正是成有之無。無相盡，正是成無之有。相成即是相奪，相奪即是相成，為是說
唯有一佛乘也。
　　故知一切妄執，皆生於妄見。如果滅是見性，則入實際。實際亦曰真際、本際
、心地、自性清淨心，即真如法性也。
　　何以故？本生不滅，本滅不生。不滅不生，不生不滅。一切諸法，亦復如是。
　　本生不滅者，諸法因緣生，無有一法不是因緣生。本滅不生者，諸法緣起性空
。既然無有一法不是因緣生，故知無有一法不空。故曰本滅不生。性空曰實，緣起
諸法皆有分際曰際，此即實際是也。
　　實際無際，無際實際。例如生是無生之生，若非無生之生，則此生便是常邊。
無生是生之無生，若非生之無生，則此無生便是斷邊。非常非斷，非斷非常，故曰
不滅不生，不生不滅，方契中道也。中道亦名實相，亦名實際，亦名真如，亦名佛
法。故一切諸法，無非中道，無非實相，無非實際，無非真如，無非佛法。故曰一
切諸法，亦復如是。
　　<經>【解脫菩薩。而白佛言。尊者。若有眾生。見法生時令滅何見。見法滅時
　　　令滅何見。】</經>
　　解脫菩薩請問於佛，眾生見法生時，令滅何見？見法滅時，令滅何見？菩薩深
知，見生見滅，皆是情見，非法生滅也。
　　<經>【佛言。菩薩若有眾生。見法生時令滅無見。見法滅時令滅有見。若滅是
　　　見得法真無入決定性決定無生。】</經>
　　眾生皆是由於無，而有生見。由於有，而有滅見。若不因無，何有生見？若不
見有，何法從滅？故佛令菩薩，若眾生見法生時，應滅其無見。無無則不見其生也
。眾生見法滅時，應滅其有見。無有則不見其滅也。
　　當知諸法因緣生，幻現假有，故生不可得。緣生無性，諸法無性則滅亦不可得
。因緣生不可得，無性亦不可得，是知諸法畢竟空。畢竟空中建立諸法，諸法皆歸
畢竟空。畢竟空建立諸法，則無而不無，不無而無。諸法皆歸畢竟空，則有而非有
，非有而有。無而不無，不無而無者，謂之真空。有而非有，非有而有者，謂之妙
有。真空妙有，皆一真法界所現也。故真空即是妙有，妙有即是真空。
　　若滅是見，得法真無，入決定性，決定無生。
　　若滅有見無見者，則可得法真無。真無者，即真空也。真空即是妙有，以無性
隨緣故。妙有即是真空，以隨緣無性故。
　　入決定性者，一切法總歸畢竟空不可得也。以畢竟空不可得故，所以決定無生
。
　　<經>【解脫菩薩。而白佛言。尊者。令彼眾生住於無生是無生也。佛言。住於
　　　無生即是有生。何以故。無住無生乃是無生。菩薩若生無生以生滅生。
　　　生滅俱滅本生不生。心常空寂空性無住。心無有住乃是無生。】</經>
　　解脫菩薩白佛言，尊者！令彼眾生住於無生，是無生也。
　　意思是說，令眾生住於無生。其所住者，便是無生嗎？
　　佛回答說，住於無生，即是有生。
　　因為心有所住，便是生相。故曰住於無生，即是有生。當真無生，不應心住。
因為心住，便是有所得，有所得便是有生。
　　何以故？無住無生，乃是無生。
　　何以故是設問詞。無住無生者，即心無所住，不住無生也。不住無生，乃是無
生也。因為心若無住，即不可得。以不可得故，一切法無生。
　　菩薩若生無生，以生滅生。生滅俱滅，本生不生。
　　菩薩如果生起「無生」之想，是以生而滅生也。因為若有無生之想，便是心有
所住。心有所住，便是生相。以生滅生者，以妄代妄也。應知生想滅想俱滅，心無
所住。則此生起「無生」之本生，亦復不生也。
　　心常空寂，空性無住，心無有住，乃是無生。
　　心空寂則無一法可得，以無所得故，所以空性無住。如果心有所住，必有所得
。有所得者，心不空也。故曰空性無住。
　　心無所住，一切法空無所得，云何有生？故曰心無有住，乃是無生。
　　此正示明，非是眾生住於無生，而所住之無生，是無生也。而是心無所住，方
是無生。
　　<經>【解脫菩薩。而白佛言。尊者。心無有住有何修學。為有學也為無學也。
　　　佛言。菩薩無生之心。心無出入。本如來藏性寂不動。亦非有學亦非無
　　　學。無有學不學。是即無學。非無有學是為所學。】</經>
　　解脫菩薩上白佛言，如果心無有住，有何修學？為是有學呢？為是無學呢？如
果謂有學，既是有學，焉得謂心無所住？如果謂無學，既是無學，焉能作到心無所
住？
　　有學者，有所修學，有所進益也。無學者，學行窮滿，更無所學，更無進益也
。
　　於修學佛道上，有學無學，有大乘小乘之別。一般說來，於小乘中，三果以前
，稱為有學。四果人自以為學行窮滿，更無可修學，稱為無學。
　　大乘中又有二種，一、約因，二、約果。約因而言，七地以前為有學，以有功
用道故。八地以上為無學人，以無功用道故。約果而言，唯佛一人為無學，餘皆有
學。
　　固然如此，但是若謂有有學，有無學，皆是心有所住。若心無所住，當不見有
學，亦不見無學也。
　　故佛答言，菩薩無生之心，心無出入，本如來藏，性寂不動，亦非有學，亦非
無學。無有學不學，是即無學，非無有學，是為所學。
　　菩薩無生之心，如實本具，等同虛空。猶如虛空，若謂其有，卻是無纖毫可得
。若謂其無，卻是橫遍豎窮，無所不是。故菩薩心，無出亦無入，等同虛空。
　　本如來藏。如來藏亦名二空如來藏。即如實空，如實不空，謂之二空。如實空
者，法界畢竟淨也。如實不空者，於自性清淨心中，具足無量功德也。
　　如實空則一法不立，如實不空則一法不捨。何故一法不立？以無纖毫跡相可得
故。何故一法不捨？以橫遍豎窮無所不是故。
　　如實空則是諸法實相，如實不空則是實相諸法。如實空則是緣生無性，如實不
空則是無性緣成。
　　如實空遮乎有見，如實不空遮乎無見。因為空無自性，故空不定空。以不定空
，故不礙不空。不空任緣亦無自性，故不空亦非定不空。以非定不空故，所以不空
不礙於空。於法則無決定，於心則無所住。以無住心，契無定法，是名阿耨多羅三
藐三菩提。以無上智則知空即不空之空，不空即空之不空。是名如實空，如實不空
也。
　　其實如來藏即是法身。法身在纏，則轉名如來藏。如來藏出纏，則轉名法身。
二者同是一真法界，一真法界體則名法身，一真法界用則名如來藏。故曰本如來藏
，性寂不動。
　　以如是故，亦非有學，亦非無學。以有學無學悉不可得故。若得有學，若得無
學，皆是以有所住心，得有所得法。當知若有定法，豈是阿耨多羅三藐三菩提耶？
　　是故佛言，不得於學，不得於不學，是名無學也。非是無「有學」而後，名為
無學也。「是為所學」者，即說明非是學行窮滿，名之無學也。
　　<經>【解脫菩薩。而白佛言。尊者。云何如來藏性寂不動。佛言。如來藏者生
　　　滅慮知相隱理不顯。是如來藏性寂不動。】</經>
　　解脫菩薩白佛言，云何如來藏性寂不動。
　　我們要知道，如來藏性者，即法性體也。如來藏起用，雖有卷舒，而法性體寂
然不動。
　　故佛答言，如來藏起用，故有生滅慮知等相，稱為如來藏智。然其法性理體，
卻是隱而不顯。隱理不顯者，謂其理體，無生滅慮知相也。是故如來藏性寂不動。
　　<經>【解脫菩薩。而白佛言。尊者。云何生滅慮知相。佛言。菩薩理無可不。
　　　若有可不。即生諸念。千思萬慮。是生滅相。菩薩觀本性相理自滿足。
　　　千思萬慮不益道理。徒為動亂。失本心王。若無思慮。則無生滅。如實
　　　不起。諸識安寂。流注不生。得五法淨。是謂大乘。菩薩入五法淨。心
　　　即無妄。若無有妄。即入如來自覺聖智之地。入智地者。善知一切從本
　　　不生。知本不生。即無妄想。】</經>
　　解脫菩薩問佛，云何是生滅慮知相？佛言菩薩理無可不。
　　謂菩薩深證平等法性理體，此平等法性，等同虛空，無有分別。故菩薩心隨緣
不變，不變隨緣。不生我執，無有可與不可。故曰菩薩理無「可」與「不可」。
　　若有可不，即生諸念。千思萬慮，是生滅相。
　　「可」是愛心，「不可」是憎心。若有「可」與「不可」，則憎愛起。若有憎
愛，即生諸妄念。於是千思萬慮，紛然雜陳。是即生滅相也。
　　菩薩觀本性相，理自滿足。千思萬慮，不益道理。徒為動亂，失本心王。
　　菩薩以智慧，觀本性相。性相者，實相理體也。無性為性，隨緣成相。無性能
隨緣，隨緣不失性。如是性相，有佛無佛，常住不改。諸法實相，實相諸法，不生
不滅，不增不減，故曰理自滿足。
　　千思萬慮者，皆起心動念，故不如法性，不益道理。徒然增加動亂，失本清淨
心也。心王者，即自性清淨心也，即第八識清淨果體，亦名菴摩羅識。
　　若無思慮，即不起心動念，不生妄想，不妄起慮知，便無生滅相了。
　　如實不起者，性相如如，法爾如是。於是妄識不動，故曰諸識安寂，流注不生
。妄識煩動，其性如流，注向不定。如果菩薩澄思寂慮，便可諸識安寂，流注不生
了。
　　得五法淨，是謂大乘。
　　五法者，五陰也，色受想行識是也。得五法淨者，照見五陰皆空也。菩薩澄思
寂慮，便可照見五陰皆空。於是得五法淨，如是謂之大乘。
　　菩薩入五法淨，心即無妄。
　　菩薩照見五陰皆空，自然理無可不，息諸妄念。若無妄念，即入如來自覺聖智
之地。如來自覺聖智之地者，斷諸虛妄，證自本真也。不因他得，非自外來，故曰
自覺聖智之地。簡單說，即阿耨多羅三藐三菩提也。
　　入無上正等菩提智地者，則善知一切法從本不生。知一切法從本不生，即斷盡
一切妄想。如是則為證入寂滅忍也。
　　<經>【解脫菩薩。而白佛言。尊者。無妄想者。應無止息。佛言。菩薩妄本不
　　　生。無妄可息。知心無心。無心可止。無分無別。現識不生。無生可止
　　　。是則無止。亦非無止。何以故。止無止故。】</經>
　　解脫菩薩言，無妄想者，應無止息。
　　因為止息妄想，方證菩提。妄想為菩提作障，故止息妄想方證菩提。佛言菩薩
得五法淨，則心無妄想。心無妄想，便入佛自覺聖智之地。入智地者，善知一切從
本不生。知本不生，即無妄想。如此說來，無妄想便無止息。無止息云何入自覺聖
智呢？
　　當知第一義中，妄本空，真本具，是諸法寂滅相。妄本空故，無妄可息。真本
具故，另無菩提可證。
　　故佛答言，菩薩妄本不生，因為妄本空故。所以無妄可息。若菩薩知心無心，
任緣而有，亦就無心可止了。
　　無分無別，現識不生，無生可止。
　　菩薩妄想不生，知心無心，自然無有分別。以無分別，故識心無計，現識不生
。既然現識不生，自然無生可止。
　　是則無止，亦非無止。何以故？止無止故。
　　以諸法實相無分別故，所以無止。若謂有止，便是心有所得心有所住了。既然
「止」不可得不可住，當然「無止」亦不可得不可住。如是則諸法實相中，無法相
亦無非法相。離盡一切相，便是自覺聖智。
　　何以故下，解釋「亦非無止」句。「止無止故」，是言無止亦不可得不可住也
。第一個止字，是不可得不可住意，此「無止」亦不可得不可住。
　　<經>【解脫菩薩。而白佛言。尊者。若止無止。止即是生。何謂無生。佛言。
　　　菩薩當止是生。止已無止。亦不住於無止。亦不住於無住。云何是生。】</經>
　　解脫菩薩白佛言，如果止息無止，則此「止」無止之「止」，便是生了。怎麼
可以謂是無生呢？
　　解脫菩薩是代眾生發問，實非菩薩不知也。此問是把「止」作起心動念解，卻
不知無起心動念，無心無住，是止義也。
　　佛言，菩薩當止是生，止已無止，亦不住於無止。亦不住於無住，云何是生？
　　止者無住也，心無所住謂止。若謂有生者，則是有住生心了。所以佛言，菩薩
當止是生。
　　止已無止者，止已便是無住，既然無住，何有止息可言？故曰止已無止。
　　所以亦不住於無止，若住於無止，仍是心有所住。即此「無住」，亦復不住。
若住於無住，仍是有住也。
　　一切無住，萬法清淨，怎可說是有生呢？
　　<經>【解脫菩薩。而白佛言。尊者。無生之心。有何取捨。住何法相。佛言。
　　　無生之心。不取不捨。住於不心。住於不法。】</經>
　　解脫菩薩請問於佛，若無生之心，有何取捨呢？若有取捨，便是生心。若無取
捨，難道眾生不捨煩惱，不取菩提嗎？如此說來，無生之心，住何法相？
　　佛言，無生之心，不取不捨，住於不心，住於不法。
　　因為心法悉畢竟空，以畢竟空故，故曰無生。既是畢竟空，所以無取無捨。以
畢竟空故，所以無心亦無法。無心無法，當無所住。住於無住，故曰住於不心，住
於不法。
　　<經>【解脫菩薩。而白佛言。尊者。云何住於不心。住於不法。佛言。不生於
　　　心。是住不心。不生於法。是住不法。善男子。不生心法。即無依止。
　　　不住諸行。心常空寂。無有異相。譬彼虛空無有動住。無起無作無彼無
　　　此。得空心眼。得法空身。五陰六入悉皆空寂。善男子。修空法者。不
　　　依三界。不住戒相。清淨無念。無攝無放。性等金剛。不壞三寶。空心
　　　不動。具六波羅蜜。】</經>
　　解脫菩薩白佛言，云何住於不心，云何住於不法？住於不心住於不法，不亦是
有住嗎？
　　佛言，不生於心，是住不心。不生於法，是住不法。
　　不生於心，則心空寂。不生於法，則法空寂。如是空寂，便是諸法實相。諸法
實相，是無生義也。
　　善男子！不生心法，即無依止，不住諸行，心常空寂，無有異相。
　　如果不生心，即無能攀緣。不生法，即無所攀緣。既無能所，當然無能依止，
與所依止。以無能所故，所以不住諸行。諸行者，身行，口行，意行也。不住身口
意行，於是心常空寂。以空寂故，所以無有異相。無有異相者，心淨則法界淨也。
　　譬彼虛空以下，舉譬喻說明無有異相。心空則譬如虛空，虛空無動亦無住。若
謂虛空有動，既有動何名虛空？若謂虛空有住，既有住何名虛空？虛空無起無作，
無彼無此亦復如是。
　　得空心眼，得法空身。
　　心空則如實知，眼空則如實見。如實知見，乃佛知見。故得空心眼者，則開示
悟入佛之知見。入佛知見，則得法空身。法者五陰也，五陰皆空即得法身。故得法
空身者，即得法身也。
　　故心空則入佛知見，入佛知見，則得法身。
　　既得法身，則五陰六入，悉皆空寂。五陰者，色受想行識也。色陰者身也，眼
耳鼻舌身五入是。受想行識者心也，意入是也。既得法身，自然五陰六入皆空。
　　善男子！修空法者，不依三界。以三界如幻，猶如空華。故修空法者，不依三
界。不依三界，則無生死。無生死者，是證法身。
　　不住戒相，清淨無念。無攝無放，性等金剛。
　　若能清淨無念，自然諸戒具足，故曰不住戒相。當知不住戒相，須是空心無住
，清淨無念也。今人染念紛飛，遇事則著。竟亦妄言不住戒相，不知罪業昭著，業
報不免，苦還自受也。
　　無攝無放者，即無取無捨也。猶如虛空，不被一切所破，能破一切。得心空者
，亦復如是。故曰性等金剛。金剛者，即不被一切所破，能破一切也。
　　不壞三寶。
　　何故空心不壞三寶？或者有人認為，若一切空，三寶亦空，豈不壞三寶？應是
一切法有，三寶皆有，如是方不壞三寶。何故說空心不壞三寶呢？
　　當知諸法不空，便不從緣。以不從緣故，便壞因果。壞因果故，則壞三寶。
　　假設一切法有，則決定有法不須待緣。若不待緣便有諸法，便無因果。若無因
果，則行惡不得罪報，行善不得福報。若無因果，便無修道義。因為修道者，修因
致果也。於是凡夫有定性，永不成佛。佛有定性，不待四十一位修成。苦有定性，
不待集而生。同時苦有定性，永不能滅。既不能滅，於是亦不必修道了。如是便壞
法寶，壞僧寶，壞佛寶。
　　以心空法空故，乃得因緣生諸法。從惡得罪報，從善得福報。以苦性空故，造
作集於是苦生，修道對治於是苦滅。賢聖如法修習，乃有僧寶。以有僧寶故，乃有
佛寶。是知佛法僧三寶，以法性空故方成。所以龍樹菩薩說：「眾因緣生法，我說
即是空，亦為是假名，亦是中道義。未曾有一法，不從因緣生，是故一切法，無不
是空者。」
　　空心不動，六波羅蜜具足。
　　六波羅蜜者，檀波羅蜜，譯為布施波羅蜜。尸波羅蜜，譯為淨戒波羅蜜。羼提
波羅蜜，譯為忍辱波羅蜜。毘梨耶波羅蜜，譯為精進波羅蜜。禪波羅蜜，般若波羅
蜜。是為六波羅蜜。
　　前五度皆以般若，得稱波羅蜜。若無般若，則僅名布施、淨戒、忍辱、精進、
禪定，不名波羅蜜。因為無般若智慧，僅得人天福報，不能得度故。
　　般若譯為妙智慧，體空離相，謂之空慧。體有達化，謂之方便智。性相平等，
徹有表空源，是名般若。在因則名般若，五乘同具。故般若即是佛性。於果轉名薩
婆若，唯佛一人。所以有般若方能得度，稱波羅蜜也。
　　下文佛自有解說。
　　<經>【解脫菩薩。而白佛言。尊者。六波羅蜜者。皆是有相。有相之法。能出
　　　世也。】</經>
　　解脫菩薩白佛言，六波羅蜜皆是有相法。修有相法，能夠出世嗎？
　　當知若無般若，前五度皆是有相。有相之法，固不能出世也。今以般若功德故
，體空無相，故得波羅蜜名。
　　<經>【佛言。善男子。我所說六波羅蜜者。無相無為。何以故。若人離欲。心
　　　常清淨。實語方便。本利利人。是檀波羅蜜。志念堅固。心常無住。清
　　　淨無染。不著三界。是尸波羅蜜。修空斷結。不依諸有。寂靜三業。不
　　　住身心。是羼提波羅蜜。遠離名數。斷空有見。深入陰空。是毘梨耶波
　　　羅蜜。俱離空寂。不住諸空。心處無住。不住大空。是禪波羅蜜。心無
　　　心相。不取虛空。諸行不生不證寂滅。心無出入。性常平等。諸法實際
　　　。皆決定性。不依諸地。不住智慧。是般若波羅蜜。】</經>
　　佛言我說六波羅蜜，無相無為。無為者，無生住滅相也。何以故下，分別解釋
。
　　若人離諸欲貪，既離欲貪，故心常清淨。離欲貪之人，便是捨也，故成布施，
此是言財施。
　　實語方便，本利利人。此是言法施。法施之人，開方便門，宣真實義，故曰實
語方便。本利利人者，以法自利利人也。以法自利，便能自度。以法利人，便能度
他。如是名檀波羅蜜。
　　志念堅固，其心不為境所動也。心常無住，清淨無染。心無住著，則可不染塵
境。如是便可不著三界，不生煩惱。是名尸波羅蜜。
　　修空斷結，不依諸有者，修空在證法性也，以諸法性空故。既然證空，故能斷
諸煩惱。「結」者煩惱也。有九種結，即愛、恚、慢、無明、見、取、疑、嫉、慳
。不過此處斷結者，總說斷煩惱也。
　　諸有是欲有色有無色有，不依諸有者，不依三界生之謂。
　　寂靜三業，不住身心。身業口業意業稱為三業，三業清淨，自然不住著於身心
。是為羼提波羅蜜。
　　遠離名數，斷空有見。名數者，色心有為法也。簡單說即是五陰。色是色陰，
心是受想行識四陰。此等皆有生滅，故是有為。五陰分別說，即成六根，十二入，
十八界等數目。故曰名數。
　　遠離色心諸法，斷空有之見。以性空緣起，應斷空見。緣起性空，應斷有見。
如是則證五陰皆空，故曰深入陰空。深入陰空者，真空妙有，妙有真空也。真空者
，空而不空，不空而空。妙有者，有而非有，非有而有。如是謂之深入陰空。心經
云，深入陰空者，度一切苦厄。是名毘梨耶波羅蜜也。
　　俱離空寂，不住諸空，心處無住，不住大空。此句重點，在於心無所住心不住
有，亦不住空，一切俱離，則證本性空寂。但亦不住「不住」，故曰不住諸空。心
處於無所住，亦不住「無住」，故曰不住大空。十八空論云，十方無量無邊，名為
大空。如是一切無住，名禪波羅蜜。
　　心無心相，不取虛空，諸行不生，不證寂滅，心無出入，性常平等，諸法實際
，皆決定性，不依諸地，不住智慧，是般若波羅蜜。
　　心無心相者，以心本空，因緣有故，知心無性，故曰心無心相。若心有相，即
是定性。若心有定性，則心應是常。若心是常，不應轉變。若不轉變，則不知者不
應知，知者不應忘，學不應進，惰不應退。不應善惡轉變，具造十法界矣。故知心
無心相。
　　然亦不取虛空，因為心無定性，故能隨業因緣，造十法界因緣果報。果報不虛
，故不取虛空。
　　諸行不生者，諸法性空也，是菩薩大智。不證寂滅，無性隨緣也，故菩薩起大
悲。菩薩行空不證，以大悲故。菩薩涉有不著，以大智故。
　　心無出入，性常平等，一心橫遍豎窮也。若謂其有，卻是了不可得。若謂其無
，卻無所不是。故心無出入，性常平等。
　　諸法實際者，心即諸法實相也，一切唯心造故。皆決定性者，心者畢竟空也。
以畢竟空，故曰決定性。畢竟空建立一切法，故一心能具造十法界，是諸法決定性
。
　　不依諸地者，諸地是因，佛地是果。然因亦一心，果亦一心，因果不出一心。
修一心之因，證一心之果，故是一心自體因果。
　　若明此理，則知因果一時具足。因不異果，果不異因。因即是果，果即是因。
因賅果海，果徹因源。猶如水全是波，波外無水。波全是水，水外無波。故不依諸
地，本來是佛，不住智慧，以智慧外無愚癡故。是名般若波羅蜜。
　　是知六波羅蜜，皆無相無為也。
　　<經>【善男子。是六波羅蜜者。皆獲本利。入決定性。超然出世。無礙解脫。
　　　善男子。如是解脫法相。皆無相行。亦無解不解。是名解脫。何以故。
　　　解脫之相。無相無行。無動無亂。寂靜涅槃。亦不取涅槃相。】</經>
　　佛言善男子！是六波羅蜜者，皆獲本利，入決定性，超然出世，無礙解脫。
　　此六波羅蜜，皆獲本利，無相無為，入畢竟空。以入畢竟空故，所以超然出世
，超然出世者，以畢竟空中，無生無滅，無來無去也。是故一切無礙，得大解脫。
　　善男子！如是解脫法相，皆是無相行，亦無解不解，是名解脫。
　　如是無礙解脫法相，性相空寂，一切無礙。皆是無相之行，無相行者，以無住
心契無所有法。雖行而無取著，是故其行不以無明行愛取有為因緣，是謂無相行。
以如是故，六波羅蜜，皆無相無為。
　　無住則心空，無所有則法空。心空不礙法，法空不礙心。心法無礙，則心法互
成。心不礙法，則全心是法，如是則心空。法不礙心，則全法是心。如是則法空。
　　心空正是不礙法，是故成法。法空正是不礙心，是故成心。由於心與法同一真
法界，心外無法，法外無心，心即是法，法即是心。故心空即是不空，法空即是不
空。空而不空，謂之實相諸法。不空而空，謂之諸法實相。實相諸法，則一有一切
有。諸法實相，則一空一切空。二者相成，則一切亦有亦空。二者相奪，則一切非
有非空。如是之法，謂之畢竟空。
　　是故此中，無解脫，亦無不解脫。謂之解脫者，只是假名解脫而已。
　　何以故？解脫之相，無相無行，無動無亂，寂靜涅槃，亦不取涅槃相。
　　解脫之相，何故無相無行？無動無亂？寂靜涅槃而不取涅槃相？以心空無住故
，法空無相故，一切法無礙故，一切法畢竟空故。所以若人心無所住名解脫，於法
不取於相名解脫，於一切法無礙名解脫，證畢竟空名得大解脫，名得大自在。
　　<經>【解脫菩薩聞是語已。心大欣懌得未曾有。欲宣義意。而說偈言。
　　　大覺滿足尊　　為眾敷演法　　皆說於一乘　　無有二乘道
　　　一味無相利　　猶如太虛空　　無有不容受　　隨其性各異
　　　皆得於本處　　如彼離心我　　一法之所成　　諸有同異行
　　　悉獲於本利　　滅絕二相見　　寂靜之涅槃　　亦不住取證
　　　入於決定處　　無相無有行　　空心寂滅地　　寂滅心無生
　　　同彼金剛性　　不壞於三寶　　具六波羅蜜　　度諸一切生
　　　超然出三界　　皆不以小乘　　一味之法印　　一乘之所成
　　　爾時大眾聞說是義。心大欣懌。得離心我。入空無相。恢廓曠蕩。皆得
　　　決定。斷結盡漏。】</經>
　　此品名無相法品，由解脫菩薩當機。菩薩為眾生故，問佛解脫之道。以不取於
相，如如不動，即是真解脫也。
　　此中有七頌，大體上皆是讚一乘圓融之法。
　　大覺滿足尊，是讚佛，佛證無上菩提，故稱大覺。佛因圓果滿，故稱滿足尊。
　　為眾生故，敷演無上大法。此法皆說一佛乘，無有緣覺聲聞二乘之道。因為二
乘不見佛性，不入中道故。
　　一味之法，無相無為，然其利益，普被一切。猶如虛空一般，功德無量。無所
不包無所不容，各隨其根性，皆得成就。猶一雨之施，普皆得潤。
　　皆得於本處，於本自性空處也。如彼離心我，「如」者無礙也。不以心我之相
，與彼諸法之相生礙也。故曰不礙彼諸法，而離心我執也。一法之所成，諸有同異
行。謂眾生諸有，一切同異等行。皆入無相無為之行，故曰一法之所成。
　　悉獲於本利，滅絕二相見，寂靜之涅槃，亦不住取證。
　　一切諸有眾生，皆得自利。滅絕二相見者，滅絕分別二法之見，知諸法一味無
相也。滅絕分別二法之見以後，便是寂靜涅槃。但亦不住涅槃，不取涅槃相。如果
住涅槃取涅槃相，便仍落於二相見也。
　　入於決定處，無相無有行，空心寂滅地，寂滅心無生。
　　入於決定處者，入於畢竟空也。於畢竟空中，無相無行。若空其心，自然諸法
寂滅。但寂滅心亦不生，如果心生，則諸法亦必生，便非寂滅地了。
　　同彼金剛性，不壞於三寶，具六波羅蜜，度諸一切生。
　　畢竟空性，同彼金剛。能壞一切煩惱，不被一切煩惱所壞。如此空性，不壞三
寶（義如上釋）。如此空性，無相無為，具足六波羅蜜，能度一切眾生。一切眾生
者，九道眾生也。
　　超然出三界，皆不以小乘，一味之法印，一乘之所成。
　　依此一乘法，雖出三界，卻與小乘不同。小乘人謂出三界了生死。取寂滅入涅
槃。今一乘人，知三界如幻，當體寂滅。生死無性，本來涅槃。此是一味實相法印
，唯一佛乘之所成就也。
　　爾時法會大眾，聞佛說是義，心大欣懌。懌者悅也，餘經謂皆大歡喜。
　　得離心、我之執，入空、無相。空、無相者，三三昧之略也。恢廓曠蕩，空心
無礙之狀。
　　皆得決定，皆入法性也。斷結盡漏，斷諸煩惱惑也。漏者，約因謂煩惱，約果
謂是生死。盡漏者，證無生法忍也。
<篇>金剛三昧經一波記</篇>

　　　　<節>無生行品第三</節>
　　<經>【爾時心王菩薩。聞佛說法出三界外不可思議。從座而起。叉手合掌。以
　　　偈問曰
　　　如來所說義　　出世無有相　　可有一切生　　皆得盡有漏
　　　斷結空心我　　是則無有生　　云何無有生　　而得無生忍】</經>
　　爾時心王菩薩，聞佛所說出三界不可思議之法。於是從座而起，叉手合掌以偈
問佛。
　　如來所說義，出世無有相，可有一切生，皆得盡有漏？
　　心王菩薩以有所得心問佛。凡有所得，皆有生法，故佛以無生法回<答>答。</答>
　　偈中意謂，若如佛所說義。出三界不思議法，無相無為。如果無相之法，應無
所得。如此說來，可有一切眾生得於漏盡法嗎？若得於漏盡法，其所得漏盡之法，
豈非有相？
　　皆得盡有漏，有漏者，欲有色有無色有等三有。故生於三界者，謂之有漏。出
三界者，謂之無漏。「盡有漏」者，謂得於無漏也。如果得於無漏，仍是有相。何
故佛說出世無有相呢？
　　斷結空心我，是則無有生，云何無有生，而得無生忍？
　　如果斷於結使，空其心我。若如是者，便是無生。既然無生，云何而得無生法
忍呢？若得無生法忍，豈非心我不空嗎？
　　總之心王菩薩，以有所得問佛。當知般若正觀，應以無所得為方便也。經云無
所得為佛法，有所得為外道法。心王菩薩為眾生故，如是問佛，非心王菩薩有所得
也。
　　<經>【爾時佛告心王菩薩言。善男子。無生法忍法本無生。諸行無生非無生行
　　　。得無生忍即為虛妄。】</經>
　　爾時佛告心王菩薩言，善男子！所謂無生法忍者，是言一切法本來空寂，本來
無生，非謂有無生法忍可得也。當知諸行皆因緣無性，無性則無生，非謂有無生行
可得也。所以若謂得無生法忍，便是虛妄。以一切法畢竟空，不可得故。若有所得
，便是虛妄。
　　<經>【心王菩薩言。尊者。得無生忍。即為虛妄。無得無忍應非虛妄。佛言。
　　　不也。何以故。無得無忍是則有得。有得有忍是則有生。有生於得。有
　　　所得法。並為虛妄。】</經>
　　心王菩薩言，如果說得無生忍，即是虛妄。那麼無得無忍，應該不是虛妄了？
　　佛回答說，不是的。無得無忍者，知諸法性空，心無所住，乃得心法相應，是
則有得於真如法性。如果有得有忍，便是心有所住，執著諸法實有。於是虛妄見於
法生。見於法生，於是起有所得心。如是以心取法，惑業乃生。應知有所得法，並
皆虛妄也。有所住心，亦是虛妄也。
　　「忍」者，安忍也，安住也。
　　<經>【心王菩薩言。尊者。云何無忍無生心。而非虛妄。佛言。無忍無生心者
　　　。心無形段。猶如火性。雖處木中。其在無所決定性故。但名但字。性
　　　不可得。欲詮其理假說為名。名不可得。心相亦爾。不見處所。知心如
　　　是。則無生心。善男子。是心性相。又如阿摩勒果。本不自生。不從他
　　　生。不共生。不因生不無生。何以故。緣代謝故。緣起非生。緣謝非滅
　　　。隱顯無相。根理寂滅。在無有處。不見所住。決定性故。是決定性亦
　　　不一不異不斷不常。不入不出不生不滅。離諸四謗言語道斷。無生心性
　　　亦復如是。云何說生不生有忍無忍。若有說心有得有住及以見者。即為
　　　不得阿耨多羅三藐三菩提。般若是為長夜了別心性者。知心性如是性亦
　　　如是。無生。無行。】</經>
　　心王菩薩問言，云何無忍無生心而非虛妄？
　　佛言，無忍無生心者，心無形段。
　　無忍即無住也。無住無生之心，無有形段。形者形色也，段者起滅也。無住無
生之心，無有形色，亦無有起滅也。
　　猶如火性，雖處木中，其在無所決定性故。
　　猶如火性，本是真空，因緣而現。雖現不得謂火性定有，雖空不得謂火性定無
。因為火現是因緣現，既然現屬因緣，是知其性本空，故不得謂有。火性真空，空
故方能隨緣現相，故不得謂無。
　　例如木中之火性不得謂有，若木中有火性者，木應自燃，不必待緣。但亦不應
謂木中無火性，若木中無火性者，因緣具足時，木亦不應燃燒。
　　故火性雖處木中，若無因緣，則不能自燃，知其非有也。因緣具時，則木能燃
火，知其非無也。故火性雖處木中，然而無有決定性。正如無忍無生之心，以緣起
無性，無性緣成故，所以無形無段也。
　　是知火性但有名字，無性不可得也。為了詮釋其理，假說名字罷了。其實名字
無有實體，不可得也。
　　心相亦復如是，為詮釋其理，假說心之名字。而心無處所，無實體可得也。如
果如是知心無體，緣生無性，無性緣成，便知無生心了。
　　善男子！是心性相，又如阿摩勒果，本不自生，不從他生，不共生，不因生不
無生。
　　若依中論，法有四種生，即自生，他生，共生，無因生。然一切法無生，故曰
法不自生，不從他生，不自他共生，不無因生。所以「無生不無生」，應為不無因
生。
　　此段經文，在明心性相無生的道理。阿摩勒果者，不過隨處舉例而已，無特殊
意義。
　　一切法不自生，生必假乎因緣。既假因緣生，故知法不自生。如果法自生者，
應自還生自。那麼初果還生初果，不生二果。二果還生二果，不生三果四果。眾生
還生眾生，永不生佛。人還生人，天還生天，地獄還生地獄。如是則無六道輪迴，
因緣果報了。所以法不自生。
　　法不從他生，此有二種理由。第一諸法若從他生，則牛應生馬，馬應生羊。第
二既然法不自生，故知「他」亦不生。因為他對他而言，猶是自也。
　　法不從自他共生。既然自不生，他不生，自他和合當然不生。故曰不共生。
　　法不無因生。「因」即是生義。如果法無因生，當是汲水為油，煮砂成飯。無
如是道理，故曰不無因生。
　　既然此心性相，不自生，不他生，不共生，不無因生。當知此心性相無生也。
　　何以故？緣代謝故，緣起非生，緣謝非滅。
　　生是因緣生，滅是因緣滅，生滅皆是因緣，其中無有體性可得。故曰因緣代謝
，緣起非生，緣謝非滅。因為緣生緣滅，皆一法界故。於一法界，緣起非增，緣謝
非減。非增非減，不生不滅。
　　隱顯無相，根理寂滅，在無有處，不見所住，決定性故。
　　既然生滅是一法，故知生是滅之生，滅是生之滅。如是則生而非有，滅而非無
。非有而有，則理透事表。非無而無，則事達理源。
　　理不礙事，則不異而異。事不礙理，則異而不異。故生時正是滅時，滅時正是
生時。見生則生顯滅隱，見滅則滅顯生隱。然顯而非生，以顯以隱成故。隱而非滅
，以隱以顯成故。
　　顯以隱成，則顯全是隱。故顯無相，亦無根本。隱以顯成，則隱全是顯。故隱
無相，亦無根本。所以說隱顯無相，根理寂滅。
　　根者本也，理者體也。若有根本，法應生滅。若有理體，法應有相。今心無心
相，法無法相，故曰根理寂滅。
　　所以雖在而無有處所，亦不見所住處，以決定性故。決定性者，畢竟空也。
　　是決定性，亦不一不異，不斷不常，不入不出，不生不滅。
　　此畢竟空性，不一不異，不斷不常，不入不出，不生不滅。
　　離諸四謗，言語道斷，無生心性，亦復如是。
　　四謗者，四句也。四句者，有，無，亦有亦無，非有非無。無生心性者，離有
，離無，離亦有亦無，離非有非無。因為執有，則有常過。執無則有斷過。執亦有
亦無，則有二邊過。執非有非無，則有無因過。如是言說，皆謗正法，故曰四謗。
　　若離四謗，便是言語道斷。言語道斷者，非是無言說也。而是雖有言說，而口
離四謗。如是則說而無說，無說而說，是宣說正法也。
　　無生心性，亦復如是。無生心性者，心無所住也，不生我見也，如是則是心行
處滅。
　　云何說生不生，有忍無忍。
　　為何說生即無生？有忍即是無忍呢？因為於「生」無所得，便是不生。於「忍
」無所住，便是無忍。
　　若有說心有得有住及以見者，即為不得阿耨多羅三藐三菩提般若。是為長夜。
　　如果有人說，心有所得，心有所住，心有所見者，即不得無上菩提智慧了。般
若二字，應譯為智慧。譯者直以音譯，未作義譯耳。是人則處生死長夜，不見光明
。
　　了別心性者，知心性如是，性亦如是，無生無行。
　　似應為「知心如是，性亦如是。」
　　若人以正智慧了別心性者，即知心無生無行，性亦如是無生無行。
　　<經>【心王菩薩言。尊者。心若本如無生於行諸行無生生行不生無行。即無生
　　　行也。佛言。善男子。汝以無生。而證無生行也。心王菩薩言。不也。
　　　何以故。如無生行。性相空寂。無見無聞無得無失無言無說無知無相無
　　　取無捨。云何取證。若取證者。即為諍論。無諍無論。乃無生行。】</經>
　　心王聞佛所說，便說自己心得曰，尊者！心若本如，無生於行。諸行無生，生
行不生，不生無行，即無生行也。
　　心若本如者，謂心若保持本來無變異，無住著，無執見，無取無捨也。則無生
於行，無生於造作行也。
　　諸行無生，生行不生，不生無行。
　　如果諸造作行不生，則生行不生。生行不生者，雖行而非造作也。行非造作，
則雖行而非起心動念。不生無行者，既無造作，便是無行。
　　如果依十二因緣解釋，若心本如，是無無明也。既無無明，便不生於行。諸造
作行無生，於是行不以無明為因緣，便不成業。其行不生於業，自然不受業果報，
故曰不生則無行。
　　即無生行也，心王菩薩結論說，這便是無生行了。
　　佛言善男子！汝以無生，而證無生行也（耶）？
　　佛進一步問言，汝以無生證無生嗎？若以無生證無生，便是造作也。便是以心
取心，以菩提證菩提，頭上安頭了。
　　心王菩薩言，不是的。因為無生行者，性相空寂，無一法可得。所以無見無聞
，無得無失。言語道斷，故無言無說。無知無相，以無分能所故。無能則無知，無
所則無相。乃至無取無捨。云何能取證呢？
　　如果取證者，即為諍論。無諍論者，方為無生行也。云何為諍論？取相則有諍
論，著我見則有諍論，心有所住則有諍論，有所得則有諍論。
　　<經>【佛言。汝得阿耨多羅三藐三菩提也。心王菩薩言。尊者。我無得阿耨多
　　　羅三藐三菩提。何以故。菩提性中無得無失無覺無知無分別相。無分別
　　　中即清淨性。性無間雜。無有言說。非有非無。非知非不知。諸可法行
　　　亦復如是。何以故。一切法行。不見處所決定性故。本無有得不得。云
　　　何得阿耨多羅三藐三菩提。】</經>
　　佛復問曰，汝得阿耨多羅三藐三菩提嗎？當知若得無上菩提，仍是虛妄。
　　心王菩薩回答說，我於無上菩提無所得。因為菩提性空，於此空性中，無得無
失，無覺無知，無分別相。此無分別相，即是清淨性。清淨性則無有間雜，亦無言
說。此清淨性，非有非無，非知非不知。
　　如是一切無得，一切無住，於是無無明。無無明故，雖有所行，而不被業繫。
故曰諸可法行，亦復如是。
　　何以故？一切法行，不見處所決定性故。
　　不見處所決定性者，心無所住也，法無所得也。
　　所謂無所得者，於得無所得，於不得亦無所得，是無所得也。故曰本無有得，
或是不得。
　　既然如此，我云何得阿耨多羅三藐三菩提呢？
　　<經>【佛言。如是如是。如汝所言。一切心行。不過無相體寂無生。可有諸識
　　　亦復如是。何以故。眼眼觸悉皆空寂。識亦空寂。無有動不動相。內無
　　　三受。三受寂滅。耳鼻舌身心意。意識及以末那阿梨耶識亦復如是。皆
　　　亦不生。寂滅之心及無生心。若生寂滅心。若生無生心。是有生行。非
　　　無生行。】</經>
　　佛印可曰，如是如是，如汝所言。一切心行，皆是無相而體寂。因為相是因緣
假現，所以無相。既然諸法無相，故其體性空寂。以無相體空故，所以無生可有。
　　諸識亦復如是。諸識者，前五識，眼識耳識鼻識舌識身識。第六意識，第七末
那識，第八阿賴耶識。即三能變識。三能變識者，即異熟識，第八阿賴耶也；思量
識，第七末那也；了別境識，即其餘六識。
　　何以故以下，解釋何故諸識亦無相體空，無生可有。
　　眼眼觸悉皆空寂，識亦空寂，無有動不動相。
　　雜阿含二一八云，緣眼色，生眼識，三事和合觸。緣觸受，緣受愛，緣愛取，
緣取有，緣有生，緣生老病死，憂悲惱苦集。如是耳鼻舌身意。亦復如是。
　　故知眼者眼根，眼觸者略說色塵。及以眼識，一皆空寂。以空寂故，所以無有
動不動相。
　　以無相體空故，所以內無三受。三受者，苦受，樂受，不苦不樂受。既然無有
三受，所以眼耳鼻舌身意六根，及意識末那識阿梨耶識亦不生。寂滅心，無生心，
亦皆不生。若生寂滅心，若生無生心，便是有生行，不是無生行了。
　　<經>【菩薩內生三受三行三戒。若已寂滅生心不生。心常寂滅無功無用。不證
　　　寂滅相。亦不住於無證。可處無住總持無相。則無三受三行三戒。悉皆
　　　寂滅清淨無住。不入三昧。不住坐禪。無生無行。】</經>
　　如果菩薩內生三受三行三戒，便非寂滅。
　　三受已如上釋。三行者，即身行口行意行。雜阿含二九八云，云何為行，行有
三種，身行口行意行。
　　三戒者，即攝律儀戒，攝善法戒，攝眾生戒。
　　如果已證寂滅，心不生起，無求無作，心常入寂滅。既入寂滅，便不起加行之
功，任運而起，曰無功用行。這種境界，以心不生故，所以不取證寂滅相，亦不住
著無證寂滅相。
　　可處無住，總持無相，則無三受三行三戒。悉皆寂滅，清淨無住。
　　於一切處無住，則總持無相。總持者遮惡不生，持善不失。即所謂不善不生，
善法不滅也。如是總持，則淨心無染，故曰無相。無相者，心無所住也。
　　以心無所住，故無三受三行三戒。於是一切相悉皆寂滅。唯有淨性獨照，靈明
不昧，清淨無住。
　　以清淨無住故，所以不住入三昧，亦不住坐禪。終至無生無行。
　　<經>【心王菩薩言。禪能攝動。定諸幻亂。云何不禪。佛言。菩薩禪即是動。
　　　不動不禪是無生禪。禪性無生。離生禪相。禪性無住。離住禪動。若知
　　　禪性無有動靜。即得無生。無生般若。亦不依住。心亦不動。以是智故
　　　。故得無生般若波羅蜜。】</經>
　　心王菩薩言，禪的功用，能攝動散，能定幻亂。佛云何說不住坐禪呢？若不住
坐禪，則散亂云何定息？
　　佛言當知菩薩禪者，即是動、不動，皆不住於禪也。換句話說，動與不動皆不
住，是菩薩禪也。如是菩薩禪，便是無生禪。
　　因為禪者，其性無生，離生禪相。禪性無住，離住禪動（似應為離住禪「相」
）。
　　若知禪性無生無住，不住於動，亦不住不動，即得無生也。是為無生般若。
　　如果知法性空寂，便知禪性無生無住。般若正智，便是以此為方便，修習一切
智智，修習一切陀羅尼門，一切三摩地門。大般若經菩薩問佛，云何以一切法無二
為方便，一切法無生為方便，一切法無所得為方便，迴向一切智智，修習一切陀羅
尼門，修習一切三摩地門？佛言以一切法性空故……
　　然於此無生般若，亦不應依住。於此無生般若，心亦不應動搖。以這種智故，
得無生般若波羅蜜也。無生般若羅蜜者，究竟到彼岸也。
　　<經>【心王菩薩言。尊者。無生般若。於一切處。無住於一切處。無離心無住
　　　處。無處住心。無住無心。心無生住。如此住心。即無生住。尊者。心
　　　無生住不可思議。不思議中可不可說。佛言。如是如是。】</經>
　　心王菩薩言，尊者！無生般若，於一切處無住，於一切處無離。
　　無生智慧者，於一切處心無所住。於一切處亦無離。無住無離，妙湛不動，是
無生智慧也。
　　因為畢竟空中，心是因緣生，一切處亦是因緣生。既是因緣生，故無定性。心
無定性，於是能造萬法。一切法無定性，故唯心所造。故曰心無住處，言心無住也
。亦無處住心，以無所住處也。
　　無住無心，心無生住，如此住心，即無生住。
　　既然心無有住著，便是無心。心無生住者，只要住著之心不生也。如此住心，
謂這樣安住其心於不生住著，便是無生住了。
　　最後心王菩薩讚歎心無生住。尊者！心無生住，不可思議。心無生住者，即心
無生「行」也。不可思議中，可不可說。第一個「可」字，是語助詞。謂不可思議
法中，不可說也。
　　佛印可曰，如是如是！
　　<經>【心王菩薩聞如是言。歎未曾有。而說偈言
　　　滿足大智尊　　廣說無生法　　聞所未曾聞　　未說而今說
　　　猶如淨甘露　　時時乃一出　　難遇難思議　　聞者亦復難
　　　無上良福田　　最上勝妙藥　　為度眾生故　　而今說宣說
　　爾時眾中聞說此已。皆得無生無生般若。】</經>
　　心王菩薩聞佛說法後，得未曾有，以偈讚歎之。偈中大意，旨在讚佛及法。文
義明了，不勞贅釋。
　　爾時與會眾中，聞佛說此無生行已。皆得無生忍，及無生般若波羅蜜。
<篇>金剛三昧經一波記</篇>

　　　　<節>本覺利品第四</節>
　　<經>【爾時無住菩薩聞佛所說一味真實不可思議。從遠近來。親如來座專念諦
　　　聽。入清白處。身心不動。爾時佛告無住菩薩言。汝從何來今至何所。
　　　無住菩薩言。尊者。我從無本來。今至無本所。佛言。汝本不從來。今
　　　本不至所。汝得本利不可思議。是大菩薩摩訶薩。即放大光遍照千界。
　　　而說偈言
　　　大哉菩薩　　智慧滿足　　常以本利　　利益眾生
　　　於四威儀　　常住本利　　導諸群庶　　不來不去】</經>
　　爾時有無住菩薩，聞佛所說一味真實，實相妙法。甚深微妙，不可思議。於是
由他方國土，遠處而來。親近師子座，專念諦聽佛說法。
　　佛之音聲，清徹遠聞，故無住菩薩，遠在他方國土，聞法而來。
　　佛問無住菩薩，汝從何來，今至何所？
　　菩薩以德立名，既名無住，無住當無本。無本者量等虛空，無來無去。若隨順
世諦，則無來而來，無去而去。若論勝義諦，則來而無來，去而無去。故無住菩薩
答言，我從無本來，今至無本所。若無住無本，當是無來無去；無來而來，無去而
去；來而無來，去而無去了。
　　佛讚歎言，汝本不從來，今本不至所。
　　佛讚曰，汝無住無本，故實無來無去，而現來去。雖現來去，而無來去。
　　以無住之德，徹證法性。法性無性，無性為性。無性則空無所有，空無所有故
無來無去。
　　以無性故，所以隨緣成事。以隨緣成事故，所以無來而來，無去而去。
　　諸法隨緣，現有來去。既是隨緣，故無自性。所謂隨緣不失性也。以隨緣不失
性故，所以來而實無來，去而實無去。
　　無住菩薩，具無住之德，實跡近鄰聖也。故佛讚歎說，汝得本利，不可思議，
是大菩薩摩訶薩。
　　佛讚無住菩薩已，即放大光，遍照三千大千世界，而說偈言：
　　大哉菩薩，智慧滿足，常以本利，利益眾生。於四威儀，常住本利，導諸群庶
，不來不去。
　　大哉菩薩，讚無住菩薩也。智慧滿足者，菩薩證知諸法實相，名之為慧，菩薩
了達實相諸法，名之為智，故曰智慧滿足。常以不生不滅不來不去之本利，利益一
切眾生。
　　於行住坐臥四威儀中，作如幻佛事，利益眾生。然於本利，卻無生無滅不來不
去，常住不動。如金剛經云，若有人言，如來若來若去，若坐若臥，是人不解我所
說義。何以故？如來者，無所從來，亦無所去，故名如來。
　　雖然化導一切群庶，但卻是法身不動，不來不去。
　　<經>【爾時無住菩薩而白佛言。尊者。以何利轉。而轉眾生一切情識。入庵摩
　　　羅。】</經>
　　爾時無住菩薩白佛言，佛既得本利，利益眾生。究竟以何利轉化眾生，轉眾生
之情識，入庵摩羅識呢？
　　眾生一切情識者，遍計執性也。眾生不知一切法緣生如幻，竟以情識執著一切
假法為實有。
　　庵摩羅識，譯為清淨識，無垢識，真如識。是阿梨耶識，果上之名。成唯識論
述記云，真如雖非識所變，為識實性故，亦名唯識。故知庵摩羅識，即真如也。
　　<經>【佛言。諸佛如來常以一覺而轉諸識。入庵摩羅。何以故。一切眾生本覺
　　　。常一覺覺諸眾生。令彼眾生皆得本覺。覺諸情識空寂無生。】</經>
　　佛言，諸佛如來，常以一覺而轉諸識，入庵摩羅。
　　一覺者，無上正等覺也。無上覺有二種智，即實智與方便智。佛如實知諸法實
相，故具實智。佛如實知實相諸法，故具方便智。佛以實智起方便智，以方便智度
一切眾生。度一切眾生皆入本覺實智，故度盡一切眾生，而不取眾生相。以諸法實
相，悉無分別故。故曰諸佛如來，常以一覺而轉諸識，入庵摩羅。
　　何以故下，解釋云何常以一覺而轉諸識，入庵摩羅。一切眾生本覺者，一切諸
法無非實相也。諸佛如來，既已自證本覺，復以本覺，覺諸有情。令彼眾生皆得本
覺者，令一切眾生皆證實相也。
　　眾生若證實相，便是成佛。法華經云，佛所成就第一希有難解之法，唯佛與佛
，乃能究盡諸法實相。故令一切眾生皆得本覺者，度一切眾生皆成佛也。
　　覺諸情識，空寂無生。
　　眾生情識，不知諸法性空，竟執緣起幻相為實有。若證實相，便知情識妄執，
諸法性實無生。若知諸法非實，自然便得情識空寂無生了。
　　<經>【何以故。決定本性本無有動。】</經>
　　何故令諸眾生皆得本覺以後，覺諸情識空寂無生呢？因為情識起止變動無常，
而其性本空。故曰決定本性，本無有動。
　　<經>【無住菩薩言。可一八識。皆緣境起如何不動。佛言。一切境本空。一切
　　　識本空。空無緣性。如何緣起。】</經>
　　無住菩薩言，可一八識，皆緣境起，如何不動？
　　「可一八識」，「可」是語助詞。「一八識」應為「一切識」。謂一切識皆為
緣境而起，既有起止，云何謂一切識本性本無有動呢？
　　佛言，一切境無性本空，一切識亦無性本空。空云何有緣？故曰空無緣性，如
何緣起？
　　當知緣起諸法，是依他而起。此依彼起，彼依此起，互依而起，方成緣起。如
果此不依彼便起，彼不依此便起，則一切法起不依緣，是故便無緣起。
　　既然此依彼成，則此全是彼。此是彼故，則此空無體性。彼依此成，則彼全是
此。彼是此故，則彼無體性。此無體性，故依彼而成。彼無體性，故依此而成。如
此緣起方興，萬法方成。所以緣起必是性空，以性空故緣起方成。故佛言一切境本
空，一切識本空。
　　無性緣成，便是依他起，萬相影現。緣起無性，便是圓成實，一性湛然。故曰
空無緣性，如何緣起？
　　緣而非緣，非緣而緣。起而無起，無起而起。甚深微妙，離言絕慮，名不思議
緣起。
　　<經>【無住菩薩言。一切境空。如何有見。佛言。見即為妄。何以故。一切萬
　　　有。無生無相。本不自名。悉皆空寂。一切法相亦復如是。一切眾生身
　　　亦如是。身尚不有。云何有見。】</經>
　　無住菩薩言，如果一切境皆空，那麼如何有見呢？一切眾生，皆有所見，怎可
謂一切境皆空？
　　佛總破諸見曰，見即為妄。眾生以妄想故，乃有所見。非真有境可見也。
　　何以故？因為一切法性空寂，所以一切萬有，無生無相，因為一切萬有性本空
寂故。本不自名者，一切法以相立名。既然無相，云何有名？只怪眾生迷惑，於無
相法，妄取於相。復於相上，妄立假名。以相名故，起諸妄想。不如實知一切法悉
皆空寂。
　　一切法相，亦復如是無相無名，一切眾生身，亦如是無相無名。
　　眾生身者，色法也。無住菩薩問如何有見。對色法而有見，故佛答一切色法皆
空。一切法相，一切眾生身，皆約色法言也。
　　身尚不有，云何有見？
　　此是直接呵破。
　　<經>【無住菩薩言。一切境空。一切身空。一切識空覺亦應空。佛言。可一覺
　　　者。不毀不壞。決定性故。非空非不空。無空不空。】</經>
　　無住菩薩言，佛言常以一覺，覺諸眾生。如果一切境空，一切身空，一切識空
。那麼覺亦應空，佛以甚麼覺諸眾生呢？
　　佛言，一覺者，不毀不壞，決定性故。
　　以一覺者，即畢竟空。故不毀不壞，不生不滅，是諸法決定性故。然畢竟空建
立一切法，一切法皆歸畢竟空。故非空非不空，無空亦無不空，是為一覺性。
　　<經>【無住菩薩言。諸境亦然。非空相非無空相。佛言。如是。彼可境者。性
　　　本決定。決定性根。無有處所。無住菩薩言。覺亦如是。無有處所。佛
　　　言。如是。覺無處故清淨。清淨無覺。物無處故清淨。清淨無色。】</經>
　　無住菩薩，深領佛意言，諸境亦是一樣，非空相非不空相。佛言如是，如汝所
說。因為彼境者，性本決定畢竟空寂。以決定性根，畢竟空寂故，無有處所。以無
有處所故，不得謂之空，亦不得謂之不空。
　　無住菩薩言，覺亦如是，無有處所。不得謂之空，不得謂之不空。以如是故，
佛以一覺，覺諸眾生。雖覺一切眾生，而實無一眾生被覺者。
　　佛言如是，汝解我所說義也。以覺無有處所，所以覺性清淨。以覺性清淨故，
所以不可說有覺。色亦如是，一切物無處所故，所以清淨。色清淨故，所以不得謂
有色。以一切法性，畢竟空不可得故。若謂有處所可得，皆是有住生心也。若心無
所住，則空不可得，不空亦不可得。故曰非空非不空，無有空亦無不空。
　　當知我人於法見空，見不空，皆強立知見也。
　　<經>【無住菩薩言。心眼識亦復如是。不可思議。佛言。心眼識亦復如是。不
　　　可思議。何以故。色無處所。清淨無名。不入於內。眼無處所。清淨無
　　　見。不出於外。心無處所。清淨無止。無有起處。識無處所。清淨無動
　　　。無有緣別。性皆空寂。性無有覺。覺則為覺。】</經>
　　在心曰知，在眼曰見，於識則為了別。於空性中，不立知見了別，是謂本覺性
地。若立知見了別，便違空性。故無住菩薩言，心眼識亦復如是，非空非不空，不
可住著，不可思議。
　　佛言，是的，心眼識亦復如是，非空非不空，不可住著，不可思議。何以故？
因為色塵性空，無有處所。無處所故，所以色塵清淨，無相無名。以色塵清淨無相
無名，所以不入於內。不入於內者，不入於眼根也。換句話說，因為色塵空故，所
以不入於眼根。
　　眼根亦是一樣，因為眼根性空，無有處所，無有所在也。故眼根清淨無有住著
，所以無見。眼根清淨無見，所以不出於外。不出於外者，不接觸外塵也。
　　心性空寂，無有所在處，所以清淨無有住止，亦無起處。謂淨覺心性，妙湛不
動，無有起滅也。
　　識性空寂，無有處所，清淨無動。以識性空寂，所以清淨不動。眾生見靜見動
者，皆是妄識取著幻相也。如果妄識不起，則諸幻滅盡。諸幻滅盡，而清淨覺性不
動。如是則無緣相，亦無了別識了。
　　當知一切緣相，皆是自心所現。自心現諸緣相，還以自心生見，了別自心所現
的緣相。當知終無心外法，能與心作緣也。何以故？萬法唯是一心造故。
　　性皆空寂，性無有覺，覺則為覺。
　　法性皆悉空寂，以性空寂故，所以空性以外，別無有覺。覺則為覺者，謂如是
覺，則為覺了。經云了達於空性，是名為菩提。菩提者，覺也。覺者，了達於空性
也。
　　<經>【善男子。覺知無覺。諸識則入。何以故。金剛智地解脫道斷。斷已入無
　　　住地。無有出入。心處無在決定性地。其地清淨如淨琉璃。性常平等如
　　　彼大地。覺妙觀察如慧日光。利成得本如大法雨。入是智者。是入佛智
　　　地。入智地者。諸識不生。】</經>
　　佛言善男子！如果覺知空性無覺，諸識便入空性菩提了。因為金剛智地，解脫
道斷。斷已入無住地。
　　金剛智者，佛智也。謂佛智堅如金剛，不為一切所壞，能壞一切。金剛智地者
，佛地也。於佛智地，無解無縛，故曰解脫道斷。既然解脫道斷，故入無住之地。
不住於解，不住於不解。
　　無有出入，心處無在，決定性地。
　　心無所住，量等虛空，所以無有出入，無有在處。決定性者，證無上菩提也。
無上菩提者，畢竟空也，空即菩提也。
　　其地清淨以下，舉譬喻明無上菩提之地。計有四喻，以明四德。清淨如淨琉璃
，明法身德。性常平等如彼大地，明解脫德。覺妙觀察如慧日光，明般若德。利成
得本如大法雨，明化世德。
　　淨琉璃是一種青色玉石，清淨無瑕，用喻法身德。
　　性常平等，如彼大地。大地其性平等，等載萬物。不擇淨穢，負四種重擔，一
者大海，二者諸山，三者草木，四者眾生。然大地自在不染，用喻解脫德。
　　覺妙觀察，如慧日光。覺性無住，不住有不住無，謂之覺妙。如慧日之光，無
所障礙，用喻般若德。
　　利成得本，如大法雨，佛利益一切眾生，皆令得其本覺。如一雨所潤，萬物滋
生，此明佛化世濟物之德也。
　　入是智者，是入佛智地。入佛智地者，則諸情識不生也。
　　<經>【無住菩薩言。如來所說。一覺聖力。四弘智地。即一切眾生本根覺利。
　　　何以故。一切眾生即此身中本來滿足。佛言。如是。何以故。一切眾生
　　　。本來無漏。諸善利本。今有欲刺。為未降伏。】</經>
　　無住菩薩言，若依如來所說之一覺聖力。一覺聖力者，即證無上菩提，入佛智
地也。入佛智地，可成諸大功德，故曰一覺聖「力」。其一覺聖力，即言清淨、性
常平等，覺妙觀察、利成得本。
　　四弘智地，即上言之四德。亦即清淨、性常平等、覺妙觀察、利成得本。
　　即一切眾生本根覺利。何以故？一切眾生，即此身中本來滿足。
　　佛之三德，一切眾生本來滿足。不過於眾生位上，未可稱佛，僅曰佛性而已。
佛之法身德，於眾生位上，名正因佛性。眾生修正因佛性，便證法身德。佛之解脫
德，於眾生位上，名緣因佛性。眾生修緣因佛性，便證解脫德。佛之般若德，於眾
生位上，名了因佛性。眾生修了因佛性，便證般若德。至於「利成得本」，乃眾生
本覺性地。故曰即一切眾生本根覺利，一切眾生，即此身中本來滿足。
　　佛印可曰，如是。一切眾生，本具四弘智地。一切眾生，本來成佛，本來無漏
。諸善利本，本來滿足。不過有貪欲為刺，未能降伏，不能自證而已。
　　今有欲「刺」，刺有害意病意。中阿含無刺經有云：「……持戒者以犯戒為刺
；護諸根者以嚴飾身為刺；修習惡露者以淨根為刺；修習慈心者以恚為刺；離酒者
以飲酒為刺；梵行者以見女色為刺；入初禪者以聲為刺；入第二禪者以覺觀為刺；
入第三禪者以喜為刺；入第四禪者以入息出息為刺；入空處者以色想為刺；入識處
者以空處想為刺；入無所有處者以識處想為刺；入非想非非想處者以無所有處想為
刺；入想知滅定者以想知為刺。復次有三種刺，欲刺恚刺愚癡之刺。此三刺者，漏
盡阿羅訶已斷已知，拔絕根本，滅不復生，是為阿羅訶無刺。」
　　阿羅訶譯為應供，佛十號之一。
　　<經>【無住菩薩言。若有眾生未得本利。猶有採集。云何降伏難伏。佛言。若
　　　集若獨行。分別及以染。迴神住空窟。降伏難調伏。解脫魔所縛。超然
　　　露地坐。識陰般涅槃。】</經>
　　無住菩薩言，若有眾生，未得本覺之利。猶有採集，謂猶有取著也。取三有生
死果報名採，此果報源於煩惱業與心相應名集。如是眾生，云何降伏其難降伏之心
呢？
　　佛回答說，如是眾生，若於大眾集會，或是獨行。起分別心，及以染著心。或
者迴其情識，住著於斷滅空窟。若欲降伏其難調伏之心，令其解脫魔之所縛。應令
其超然露地坐，超然者無所住無所繫縛也。露地坐是阿蘭若行，頭陀戒行，無欲貪
行，無罣礙行。如是則其識陰般涅槃。其情識寂滅，入於法性也。
　　<經>【無住菩薩言。心得涅槃獨一無伴。常住涅槃。應當解脫。佛言。常住涅
　　　槃。是涅槃縛。何以故。涅槃本覺利。利本覺涅槃。涅槃覺分即本覺分
　　　。覺性不異涅槃無異。覺本無生涅槃無生。覺本無滅涅槃無滅。涅槃覺
　　　本無異故。無得涅槃。涅槃無得。云何有住。】</經>
　　無住菩薩言，如果心得涅槃，不生不滅。入此不生不滅的境界，則獨一無伴。
以無變異故曰獨一無伴。如果常住這種涅槃境界，應當便是解脫了。
　　無住菩薩以為有涅槃可得，有涅槃可住。卻不知無得無住，正是涅槃。
　　佛直接呵破說，如果常住涅槃，便是被涅槃所縛。
　　當知若人心無所住，不住有涅槃，不住無涅槃，名曰解脫。若人心有所住，住
於無涅槃固是法縛。住於有涅槃，亦是法縛。所以解脫不在涅槃其法，而是在於自
心。心無所住，則解脫矣。所以佛說，常住涅槃，是涅槃縛。
　　因為這種道理，所以龍樹菩薩偈曰：「若人知般若，是人被法縛，若不知般若
，是亦被法縛。若人知般若，是人得解脫，若不知般若，是亦得解脫。」
　　何故知般若與不知般若，皆被法縛呢？因為心住於知，或住於不知，皆被法縛
。何故知般若與不知般若，皆得解脫呢？因為心不住於知，亦不住於不知，所以皆
得解脫。
　　故佛解釋說，涅槃本覺利，利本覺涅槃（應為覺利本涅槃）。覺利者，無上菩
提也。無上菩提者，心無所住也。以無上菩提，有自利利人之功，故曰覺利。心無
所住，則盡煩惱障。煩惱障盡，名究竟涅槃。心無所住，則盡所知障。所知障盡，
名無上菩提。所以究竟涅槃，與無上菩提，一皆無所住也。故曰涅槃本覺利，覺利
本涅槃。
　　涅槃覺分，即本覺分。
　　「分」者因也。謂涅槃之因，即本覺之因。本覺者，無上菩提也。
　　覺性不異，涅槃無異。覺本無生，涅槃無生。覺本無滅，涅槃無滅。
　　無上覺性無分別無差異，涅槃性亦無分別無差異。以其性皆空故。
　　無上覺本，無生無滅。究竟涅槃亦無生無滅。以二者生滅，皆不可得故。
　　因為涅槃與覺本，無差異故。所以不可得於涅槃，涅槃本不可得。既然涅槃不
可得，云何有住於涅槃？
　　<經>【善男子。覺者不住涅槃。何以故。覺本無生。離眾生垢。覺本無寂。離
　　　涅槃動。住如是地心無所住。無有出入。入庵摩羅識。】</經>
　　善男子！凡證無上菩提者，不住涅槃。何以故？因為無上覺者，即是無生。是
知入無生法忍，即分證無上菩提也。離眾生垢，眾生者眾因緣生也。眾因緣生法，
雖有生滅，然假有其相而無實性。其所現假相，稱眾生垢。入無生忍，證無上覺者
，知眾生無性，故曰離眾生垢。
　　覺本無寂，離涅槃動。
　　證無上覺者，心無所住，不住寂滅。如實知畢竟空中，無有寂滅，故曰覺本無
寂。離涅槃動，似應為離涅槃「靜」。
　　覺本無生，離眾生垢，言證無上覺者，不住生死也。覺本無寂，離涅槃動（靜
）。言證無上覺者，不住涅槃也。
　　住如是智地，心無所住。不住生死，不住涅槃，亦無出生死入涅槃。遠離生死
涅槃二見，是入庵摩羅識也。
　　當知佛出現於世，非為度眾生出生死入涅槃。而是欲令一切眾生，遠離生死涅
槃二見也。
　　<經>【無住菩薩言。庵摩羅識。是有入處。處有所得。是得法也。佛言。不也
　　　。何以故。譬如迷子。手執金錢。而不知有。遊行十方。經五十年。貧
　　　窮困苦。專事求索。而以養身。而不充足。其父見子有如是事。而謂子
　　　言。汝執金錢何不取用。隨意所須皆得充足。其子醒已。而得金錢。心
　　　大歡喜。而謂得錢。其父謂言。迷子汝勿欣懌。所得金錢是汝本物。汝
　　　非有得。云何可喜。】</經>
　　無住菩薩言，庵摩羅識，是有入處嗎？如果是有入處者，應當其處是有所得。
莫非庵摩羅識，是有得法嗎？
　　佛言，不是的。譬如迷子，手執金錢以下，是譬喻說。說明庵摩羅識，本自具
足，非是新得。只怪眾生，迷惑散走，不自知耳。貧子喻，見於妙法蓮華經信解品
第四。
　　聲聞人少得解脫，自謂已得涅槃。聞佛說法華，授舍利弗阿耨多羅三藐三菩提
記，深生慶幸，方知將來得佛。故聲聞人，未聞法華以前，不知自己當來作佛。聞
法華後，方知當來作佛。故深自慶幸，得大善利，自謂無量珍寶，不求自得。其實
無上菩提，非是新得，乃本具耳。於是須菩提，迦旃延，迦葉，目犍連等，舉譬喻
以表欣悅之性。
　　略引妙法蓮華經譬喻如下：
　　譬若有人，年即幼，捨父逃逝，久住他國。或十、二十、至五十歲。年既長
大，加復窮困，馳騁四方，以求衣食。漸漸遊行，遇向本國。遙見其父，有大力勢
。恐見逼迫，捨父而去……
　　其父大富，財寶無量。……長者見子便識，即遣傍人，急追其子將還。……
　　長者語窮子言，我今多有金銀珍寶，倉庫盈溢，其中多少，汝悉知之，我心如
是，當體此意。今我與汝，便為不異，宜加用心，勿令漏失……
　　是時窮子聞父此言，即大歡喜，得未曾有，我本無心有所睎求，今此寶藏自然
而至。
　　故庵摩羅識，非為今得，而乃本具。所以實無出入得失，只因覺迷，有見與不
見而已。
　　<經>【善男子。庵摩羅者亦復如是。本無出相今即非入。昔迷故非無。今覺故
　　　非入。】</經>
　　佛言善男子！庵摩羅識，亦與窮子得寶一般。本無出相，今即非入。言出入者
，謂無得亦無失也。
　　縱然眾生迷惑，但亦不失，故曰昔迷非無。諸聖雖覺，亦非新得，故曰今覺非
入。
　　<經>【無住菩薩言。彼父知其子迷。云何經五十年。十方遊歷。貧窮困苦。方
　　　始告言。佛言。經五十年者。一念心動。十方遊歷。遠行遍計。無住菩
　　　薩言。云何一念心動。佛言。一念心動五陰俱生。五陰生中具五十惡。】</經>
　　無住菩薩言，彼父既知其子迷惑。為何不早令其覺悟，經過五十年以後，十方
遊歷，歷盡貧窮困苦，方始告知呢？
　　換句話說，佛既知聲聞人迷惑，為何不早令覺悟？經五十年以後，方始告知呢
？
　　佛言，所謂經五十年者，謂一念心動也。所謂十方遊歷者，謂遠離圓成實，而
行遍計執也。
　　於此可知，庵摩羅識者，與真如、阿耨多羅三藐三菩提、圓成實，義一名異也
。
　　無住菩薩言，云何一念心動，謂經五十年也？
　　佛言，一念心動者，色受想行識五陰俱生。色受想行識者，法也。此即所謂心
生則法生者是。如果心湛寂不動，則五陰皆空。五陰空者，即是法身，即是菩提，
即是真如，即是實相。一念才起，則五陰法起，遍計執生，故曰經五十歲。
　　五陰生中，具五十惡。
　　若依法華文句，或法華義疏，皆謂五十者表五道。十表天道，二十表人道，五
十者表其餘三道。今閱此經，方知佛意，五十者表五陰。五陰中具五十惡，故曰五
十。
　　至於五十惡者何？以未見經文，不敢臆測。不過據元曉謂，「五十惡者，識陰
有八，即八識是。受想二陰，隨識各有八。行陰有九，八是相應，一是不相應。色
陰十七，合為五十。色陰十七者，能造四大，所造十三，謂五根五塵，法處所攝有
三種色。如顯揚說，律儀色，不律儀色，定自在所生色。如是五十是真實惡，流轉
生死違涅槃故。」但此說是否契佛意旨，僅供大眾參考。
　　<經>【無住菩薩言。遠行遍計遊歷十方一念心生。具五十惡。云何令彼眾生無
　　　生一念。佛言。令彼眾生安坐心神。住金剛地靜念無起。心常安泰即無
　　　一念。】</經>
　　無住菩薩問言，遠行而計著於遍計，遊歷於十方，一念心生具五十惡。既然如
此，怎能令眾生，不生一念呢？
　　佛言欲令眾生，一念不生，應令彼眾生靜室安坐，澄心靜慮心神不動。住金剛
智地，靜其念勿令使起。是則心常安泰，即無一念生了。
　　<經>【無住菩薩言。不可思議覺念不生。其心安泰即本覺利。利無有動常在不
　　　無。無有不無。不無不覺。覺知無覺。本利本覺。覺者清淨無染無著。
　　　不變不易決定性故。不可思議。佛言。如是。】</經>
　　無住菩薩深領佛旨曰，不可思議也。淨覺中一念不生，其心安泰，即是本覺利
也。本覺利湛然不動，性相常住而不無。
　　無有不無，不無不覺。
　　此本覺利，非有亦非無。故曰無有不無。雖然不無，卻一念不生，不立覺知。
故曰不無不覺。
　　覺知無覺，本利本覺。
　　雖然靈明覺知，卻一念不生，不立覺知。故曰覺知無覺。如此則是本利本覺也
。
　　如是境界，便是寂而常照，照而常寂。以常寂故能常照，以常照故能常寂。
　　猶如一間靜室，空無一物，唯一燈常明。雖然空無一物聲息俱無，然光明靜照
，毫髮畢現。雖然光明靜照，毫髮畢現，卻是空無一物聲息俱無。
　　是即所謂「惺惺寂寂是，惺惺散亂非。寂寂惺惺是，寂寂無記非。」
　　覺者清淨無染無著，不變不易，決定性故。
　　所謂本覺者，只是心地清淨，無染無著，心無所住也。心無所住則一切法空，
所以不變不易，無生無滅，決定性故。
　　最後無住菩薩曰，如是言語道斷，心行亦滅，不可思議也。佛印可曰，如是！
　　<經>【無住菩薩聞是語已。得未曾有。而說偈言
　　　尊者大覺尊　　說生無念法　　無念無生心　　心常生不滅
　　　一覺本覺利　　利諸本覺者　　如彼得金錢　　所得即非得
　　　爾時大眾聞說是語。皆得本覺利般若波羅蜜。】</經>
　　無住菩薩聞法歡喜，而說偈曰：
　　尊者大覺尊，讚佛也，以下偈頌，讚法也。雖是無念法，卻不是無，故曰說生
無念法。
　　無念無生心，心常生不滅。
　　自性清淨心雖然無念無生，卻不歸斷滅，故曰自性清淨心常生不滅。是言清淨
心，雖常寂而常照也。
　　一覺本覺利，利諸本覺者，如彼得金錢，所得即非得。
　　法華云，唯有一佛乘，無二亦無三。故一覺者，即一覺地，即佛地也。此一覺
即是本覺利。
　　利諸本覺者，即利諸眾生也。一切眾生，皆具佛性，故是本覺者。
　　最後半偈，文顯易明。即舉窮子得寶喻，如彼窮子忽得珍寶。然所得者原是本
具，非新得也。眾生未成佛時本是佛，已成佛後還是佛。於一覺地，無得亦無失。
　　爾時大眾聞說是語，皆得本覺利，般若波羅蜜。般若波羅蜜，得智慧度也。
<篇>金剛三昧經一波記</篇>

　　　　<節>入實際品第五</節>
　　<經>【於是如來作如是言。諸菩薩等本利深入可度眾生。若後非時。應如說法
　　　時說利。不但順不順說。非同非異。相應如說。引諸情智。流入薩婆若
　　　海。無令可眾挹彼虛風。悉令彼庶一味神乳。世間非世間。住非住處。
　　　五空出入無有取捨。何以故。諸法空相。性非有無。非無不無。不無不
　　　有。無決定性。不住有無。非彼有無。凡聖之智。而能測隱。諸菩薩等
　　　若知是利。即得菩提。】</經>
　　實際者，亦名真際，本際，真如，實相，本覺性地等，一義而多名也。
　　如來作如是言，諸菩薩等，既已深入實際，獲得本利。則可度一切眾生矣。
　　若後非時，應如說法時說利。
　　正法時期曰時，末法時期曰非時。應如說法時說利，應為「應如說法時利」。
令聞法者，皆獲本利也。
　　不但順不順說，非同非異，相應如說。
　　無論順善性易調眾生而說，或逆惡性難調眾生而說。不順說，即是逆說。應不
住於同而為說法，亦不住於異而為說法，應心無所住，不以我見而為說法。如果住
於同則礙異，如果住於異則礙同，說法有礙，則不能如也。云何無住說法？云何無
我見說法？云何無礙說法？若了達一切法性空，則可如如說法了。故曰相應如如而
說。金剛經云，云何為人演說？不取於相，如如不動。相應如說者，即此意也。
　　引諸情智，流入薩婆若海。勿令可眾，挹彼虛風。
　　如此不取於相，如如不動說法。能導眾生情智，流入薩婆若海。薩婆若譯曰一
切種智，即佛智也。
　　勿令可眾，「可」為虛字，勿令眾生也。虛風者，虛妄無明之風。虛妄無明風
，能令眾生起惑造業。以惑業因緣，致於受報。勿令眾生挹彼虛風者，勿令眾生妄
起無明也。
　　悉令彼庶，一味神乳。
　　皆令彼群庶眾生，入於實際。得佛法一味，無上之法乳。
　　世間非世間，住非住處，五空出入，無有取捨。
　　世間與出世間，曰世非世間。住處及非住處，住處者善道也，非住處者惡道也
。這一切皆是虛妄於五空出入。（五空者，下文自有解釋。）無有取捨，以一切世
出世間，善道惡道，其性皆空，故無有取捨。
　　何以故？因為諸法空相，悉無自性，故性非有非無。諸法空相者，即諸法實相
。
　　非無不無，不無不有，無決定性，不住有無。
　　非無，非不無，曰非無、不無。諸法空相，不是無，亦不是有，故曰不無不有
。既然如此，故無決定性，不可住也。故曰不住有無。
　　非彼有無，凡聖之智，而能測隱。
　　如此一覺智地，不可住著。非彼執有執無凡聖之智，所能測度。測「隱」，應
為測度之誤。
　　凡夫執有，落入分段生死。小聖執無，落入變易生死。故曰非彼有無凡聖之智
，而能測度。
　　諸菩薩等，若知如是本利，即得無上菩提。
　　<經>【爾時眾中有一菩薩。名曰大力。即從座起。前白佛言。尊者。如佛所說
　　　。五空出入無有取捨。云何五空而不取捨。佛言。菩薩五空者。三有是
　　　空。六道影是空。法相是空。名相是空。心識義是空。菩薩如是等空。
　　　空不住空。空無空相。無相之法。有何取捨。入無取地。則入三空。】</經>
　　爾時眾中有一菩薩，名曰大力，具儀請法言，佛說五空出入，無有取捨。云何
五空而不取捨？
　　佛先答何為五空，次明五空無取捨之所以。菩薩五空者，一、三有空，二、六
道影空，三、法相空，四、名相空，五、心識義空。
　　三有者，欲界有，色界有，無色界有，即三界受生也。三界如空華，故曰三有
空。
　　六道影空，眾生以惑業因緣，而現六道之相。故知六道如影，無有實體。如果
六道實有，便不須待惑業因緣而現了。例如家庭以夫婦子女等因緣而有，則知家庭
性空無有實體。若有實體者，應離夫婦子女等成員，仍有家庭存在。今離夫婦子女
等因緣，不見家庭實體，故知家庭性空。所以六道之現，猶如影現，曰六道影空。
　　法相空，因為一切法相，因緣所現。相屬因緣，故無自性。以無自性，故知相
空。猶如叢林之相，由樹成故，是知叢林相空。
　　名相空，因相而立名，相空自然名空。例如人之名，非人。山之名，非山。河
之名，非河。苦之名，非苦。樂之名，非樂。……故名相空。
　　心識義空，心若不空，不能造萬法。心隨緣而造萬法，故知心無定性。是知心
空，即此空性，名之曰心。故知畢竟空中，建立一切法。與萬法唯心造，同義異說
而已，唯識宗所謂，唯識無境，即此義也。
　　識者了別義。了別必借緣，既以境緣而有了別識，故知心識義空。
　　菩薩如是等空，空不住空，空無空相。
　　菩薩證如是空性，平等無二，無有分別，一相無相，故曰等空。
　　以平等無二，一相無相故，所以空不住空。空不住空者，無所住著也。因為空
即無分別，以無分別，故空無空相。既無有相，云何可住。無取之法，有何取捨？
以有取有捨者，住著於相也。如是入無取之地，則入三空。
　　<經>【大力菩薩言。云何三空。佛言。三空者。空相亦空。空空亦空。所空亦
　　　空。如是等空。不住三相。不無真實。文言道斷。不可思議。】</經>
　　空者非是有其空，而是不可得曰空。所以佛言三空者，空相亦空，空空亦空，
所空亦空。其實此三種空相，皆是有法，不得謂空。
　　若謂空相，此空相是有。若謂空空，此空空是有。若謂所空，此所空仍是有。
當知一切法悉畢竟空，畢竟空中，無空相可得，無空空可得，亦無所空可得。
　　若人著於空，便是著於空相。當知空即不可得，故空相亦空。
　　空其「有」曰空，空其「空」曰空空。然若有空空可得，此「空空」便是有。
故曰空空亦空。
　　以空相不可得，空空亦不可得，總而言之，凡有所空皆不可得。因為畢竟空中
，更無可空故。所以說所空亦空。
　　如是等空，不住三相，不無真實，文言道斷，不可思議。
　　空相不可得，空空不可得，所空不可得。即是不可得空，無所有空，畢竟空，
第一義空，平等空。如是平等空，不住空相、空空、所空三相也。
　　雖然如此，又非斷滅空。所謂有佛無佛，諸法性相常住，故不無真實。雖真實
常住，卻是離文字言語相，離心思口議相，文言道斷，不可思議也。
　　<經>【大力菩薩言。不無真實。是相應有。佛言。無不住無。有不住有。不無
　　　不有。不有之法。不即住無。不無之相。不即住有。非以有無而詮得理
　　　菩薩。無名義相。不可思議。何以故。無名之名。不無於名。無義之義
　　　。不無於義。】</經>
　　大力菩薩言，佛言不無真實，則此真實相應該是有。
　　佛言，菩薩應無所住而生其心。於無不住無相，於有不住有相。這樣便是不無
，亦是不有，有與無皆不可得，即畢竟空。
　　所謂不有之法，即是無住，故不即住於無。不無之相，即是無住，故並非住於
有。旨在明乎無住，並非以有無而詮解有所得的道理。並非詮解有時，「有」即有
所得。詮解無時，「無」即有所得也。
　　當知菩薩不住於無名義相，言語道斷，不可思議。何以故？因為第一義中無名
無義。然第一義空則無礙，故不礙世諦以名義流布世間。一切法以世諦流布世間，
皆悉緣起無性。即此無性，便是第一義也。故菩薩於無名義相法，以名義相宣說。
雖以名義相宣說，而體即緣起無性。故曰無名（第一義諦）之名（世諦），不無於
名。言第一義諦不礙世諦也。無義（第一義諦）之義（世諦）不無於義。
　　菩薩無住，不住第一義諦，於是不礙世流布。不住世諦，故世流布當體即畢竟
空。雖曰畢竟空，卻是十法界宛然。十法界宛然，卻是畢竟空湛然。
　　<經>【大力菩薩言。如是名義。真實如相。如來如相。如不住如。如無如相。
　　　相無如故。非不如來。眾生心相。相亦如來。眾生之心。應無別境。佛
　　　言。如是。眾生之心。實無別境。何以故。心本淨故。理無穢故。以染
　　　塵故。名為三界。三界之心。名為別境。是境虛妄。從心化生。心若無
　　　妄。即無別境。】</經>
　　大力菩薩深領佛旨，於是說己心得。
　　「如」者，不異也，平等也，無礙也。由於如此無名義不礙名義，名義不礙無
名義。則知一切法皆不異、平等、無礙。
　　真實如相。真實者，法性也。謂法性與相，是不異的，平等的，無礙的。
　　如來如相。如來者，佛之法身。謂法身與相，是不異的，平等的，無礙的。
　　如不住如。不異、平等、無礙，便是無住。如果住於不異，則非不異。如果住
於平等，則非平等。如果住於無礙，則便是礙。
　　如無如相，相無如故。
　　所謂不異、平等、無礙，是無相的。如果有相，便是差異，便不平等，便是有
礙。所以說如沒有如相，因為有相，便非如故。
　　非不如來，眾生心相，相亦如來。眾生之心，應無別境。
　　雖然有相便是不如，但是並不是說沒有如來。而是眾生心相，即如來故。
　　一切相非是真實，而是唯心所現，故曰眾生心相。然眾生心相，皆以緣現，無
實自性。眾生心相無性，即是諸佛法身。故曰眾生心相，相亦如來。
　　慢說眾生心所現諸相不異如來，縱眾生之心，亦無別境。因為眾生之心，本來
空寂，本來無定性，本來隨緣而有，本來無有自性，故眾生之心，無有別境。
　　如果眾生心有別境，必然有自性。若有自性，必不能具造萬法。故知眾生之心
，無有別境。
　　佛言如是，眾生之心，實無別境。首先允可大力菩薩的說法，接著解釋心無別
境的道理。
　　因為心本淨故，心本淨者，心本空也。理無穢故。理即心也，理無穢雜，以心
本淨故。
　　以染塵故，名為三界，三界之心，名為別境。
　　以染於塵故，方有欲界色界無色界之分別。如果不染於塵，三界便轉名法界。
以心有染著，方有三界。以有三界染著之心，方現三界分別之境。
　　如是分別境，皆是虛妄。以有分別，便無自性。如家有父母子女等之分別，故
家非實有體性。故曰是境虛妄，從心變化而生。如果心無虛妄，即不現別境了。
　　<經>【大力菩薩言。心若在淨。諸境不生。此心淨時。應無三界。佛言。如是
　　　。菩薩心不生境。境不生心。何以故。所見諸境唯所見心。心不幻化則
　　　無所見。菩薩內無眾生。三性空寂。則無己眾。亦無他眾。乃至二入。
　　　亦不生心。得如是利。則無三界。】</經>
　　大力菩薩言，心若在淨，諸境不生，此心淨時，應無三界。
　　心生則法生，心若在淨，便無起心動念，於是諸境不生。所以此心淨時，三界
之境自然不生，故曰應無三界。
　　佛言如是，如汝所說。菩薩心不生境，不虛妄起心造作也。境不生心，對境不
起心也。如是心境如如，心不礙境，境不礙心，平等不動，是為大覺。
　　何以故下，說明一切法唯自心現。自心現境，還以自心虛妄取之。如果知道萬
法唯心，自心不起幻化，萬法本來清淨。所見一切法，唯是自見心，以萬法唯心現
故。若心不幻化，則無所見。
　　本來一切法，唯因緣假現，無人無法。而自心現有相分，相分者因緣假施設也
。凡夫不知，以自心之見分，取著假施設之相分為實有，於是便成遍計執。
　　若知諸境，唯心所現，見境即是見心。則心無幻化，便無所見了。
　　菩薩內無眾生，三性空寂，則無己眾，亦無他眾。
　　眾生有二種解釋，一種是所謂六道眾生，此是狹義的解釋。一種是廣義的解釋
，眾因緣所生法，皆名眾生。
　　菩薩內無眾生者，是菩薩不執著因緣所生法也。因為因緣所生法，皆是假現，
皆是無性，皆是有體施設假法。菩薩已離遍計執，故內無眾生想著。
　　三性者，善性，惡性，無記性。菩薩既知眾因緣生法是假施設，於是心無計著
。以無計著故，所以不住善，不住惡，不住無記。於是三性空寂。甚至無己眾，無
他眾。鳩摩羅什大師譯五陰為五眾。故己眾者，己之五陰也。他眾者，他之五陰也
。色受想行識即身心二法，故無己眾，即不執著己之身心。無他眾，即不分別他之
身心。
　　乃至二入，亦不生心，得如是利，則無三界。
　　何為二入？下文自有解釋。
　　<經>【大力菩薩言。云何二入不生於心。心本不生云何有入。佛言。二入者。
　　　一謂理入。二謂行入。】</經>
　　大力菩薩請問於佛，何為二入不生於心？心本不生，云何有入？因為心本空寂
，無生無滅，云何有入呢？
　　佛言，二入者，一謂理入，二謂行入。
　　<經>【理入者深信眾生不異真性。不一不共。但以客塵之所翳障。不去不來。
　　　凝住覺觀。諦觀佛性。不有不無。無己無他。凡聖不二。金剛心地。堅
　　　住不移。寂靜無為。無有分別。是名理入。】</經>
　　佛於二入中，先釋理入。理入者，深信眾生不異真性。深信即安住不動，得法
忍也。眾生係因緣生，深信因緣生法，不異真性。真性者法性也。眾因緣生法假有
，而法性真空。眾生法緣成無性，無性不異真空。真空不歸斷滅，故真性不異眾生
。如此真空妙有，妙有真空，成一真法界。故眾生真性不一不共，不一不共者，不
一不二也。眾生之法不礙真性，真性不礙眾生之法。二者互不礙則互存，是曰不一
。眾生之法不礙真性，是眾生全是真性，於是真性奪眾生。真性不礙眾生，是真性
全是眾生，於是眾生奪真性。以互奪故，所以說不共。但以客塵之所翳障，凡夫見
有差異而已。妄見差異，便成遍計執。若明互成互奪義，便知諸法依他起。知依他
起性者，終歸圓成實。
　　不去不來，凝住覺觀，諦觀佛性，不有不無，無己無他，凡聖不二。
　　如是之法，不生不滅不來不去，無住心契無相法，假名入也。
　　於心粗思名覺，於心細思名觀。故覺觀者，分別心也。凝住覺觀者，心不生分
別也。心不生分別，則不來不去。
　　觀有二種，一者緣觀，二者直觀心性。緣觀者借緣止想，即修住心一緣。直觀
心性者，以無住心，契無相法，冥然一真法界也。
　　諦觀佛性者，即直觀心性也。能觀者不生不滅，所觀者非有非無。心境一如，
廓然大淨，名諦觀佛性。故曰不有不無，無己無他，凡聖不二。
　　金剛心地，堅住不移。
　　畢竟空中，寂靜無為，寂靜無為者，不生不滅也。無有分別，此是金剛心地堅
住不移。是名理入也。
　　<經>【行入者心不傾倚。影無流易。於所有處。靜念無求。風鼓不動。猶如大
　　　地。捐離心我。救度眾生。無生無相。不取不捨。菩薩心無出入。無出
　　　入心。入不入故。故名為入。】</經>
　　總而言之，行入者心無所住，不取不捨也。心不偏倚，影無流易。淨心無住，
等同虛空。不偏不著，無所依倚。心不偏倚者，不生我見，無所住著也。猶如月印
清池，池月分明，卻是水中無月。雖然水中無月，卻是池月分明。故曰心不傾倚。
　　影無流易。影者六塵緣影也。眾生心本清淨，但接觸色聲香味觸法六塵以後，
心中留下六塵的印象，稱為六塵緣影。六塵緣影，亦稱為妄識。心中若留下六塵的
印象，於是妄識便擾亂清淨心。六塵緣影便流動變易不停，令眾生心不得靜止。如
果心不傾倚，六塵緣影便無流易了。
　　於所有處，靜念無求。於色聲香味觸法諸所有處，知是因緣假現，無有實體。
知六塵無有實體，皆是自心所現。既知一切法唯是心現，如幻如化，自然便能靜止
妄念，而不起願求了。
　　風鼓不動，猶如大地。猶如大地安住不動，不被風所鼓動。風者，用喻無明風
也。
　　捐離心我，救度眾生。捐棄遠離住著心，及與我執見。只為救度一切眾生。此
是菩薩行無緣大悲也。
　　無生無相，不取不捨。菩薩行無緣大悲，於內不生心動念，心無所住故。於境
無取無捨，無有分別，平等而行，知諸法無相故。
　　菩薩行無緣大悲，以心無所住，心不傾倚。所以心無出入，無有生滅，無有增
減，無有愛憎。
　　菩薩如此行道，心無傾倚，不取不捨，無出入心。證入此不出不入故，假名為
行入也。
　　換句話說，入於無入，假名為入。住於無住，假名為住。金剛經云，菩薩於法
，應無所住行於布施。又說菩薩但應如所教住。即是說菩薩但應安住於無住也。意
思與「入不入故，故名為入。」相同。
　　以上分別說明何為理入，何為行入。
　　<經>【菩薩如是入法。法相不空。不空之法。法不虛棄。何以故。不無之法。
　　　具足功德。非心非影。法爾清淨。】</經>
　　菩薩如是入於法性，法相不空。菩薩如是無所住入於法性，則一切法無礙。雖
入有而不住有，不住於有，則有不礙空。雖入空而不住空，不住於空，則空不礙有
。如是方入實相，方入第一義。如果入礙空之有，此有即是定性有，定性有則落常
邊。如果入礙有之空，此空即是斷滅空，斷滅空則落斷邊。常斷二邊，不入中道。
入中道者，不落斷常二邊，不住空有。菩薩不住於空，於是以悲導智，法身不動而
普度十方。菩薩不住於有，於是以智導悲，雖入生死而法身不動。所謂一月印千江
，千江只一月也。
　　菩薩以悲導智，行乎於俗諦，成諸功德，故法相不空。菩薩以智導悲，證乎於
真諦，成就法身，故法性不失。如果行於俗諦而無真諦，便是凡夫。如果行於真諦
而無俗諦，便是二乘。菩薩行乎中道，故雖入法性，而法相不空。
　　不空之法，法不虛棄。佛法所謂空者，即橫遍豎窮也。以橫遍豎窮，不可分別
，無有能所，無有能得所得。不得謂有，故名曰空。然橫遍豎窮，亦不得謂空。以
橫遍豎窮者，無法不賅，無法不是。故曰不空之法，法不虛棄。
　　何以故？不無之法，具足功德，非心非影，法爾清淨。
　　不無之法，即不空之法。不空之法橫遍豎窮，能成就一切法，故曰具足無量功
德。
　　是知空者法性也，不空者緣起也。緣起性空則泯一切，性空緣成，則成就一切
。故曰空即無量，無量即空，此是中道義。
　　非心非影，法爾清淨，下文自有解釋。
　　<經>【大力菩薩言。云何非心非影法爾清淨。佛言。空如之法。非心識法。非
　　　心使所有。法非空相。法非色相。法非心有。為不相應法。非心無為。
　　　是相應法。非所現影。非所顯示。非自性。非差別。非名非相非義。何
　　　以故。義無如故。無如之法。亦無無如。無有無如。非無如有。何以故
　　　。根理之法。非理非根。離諸諍論。不見其相。菩薩如是淨法。非生之
　　　所生生。非滅之所滅滅。】</經>
　　大力菩薩問言，云何是非心非影，法爾清淨呢？
　　佛回答說，空如之法，非心識法，非心使所有。
　　一切法性空，以性空故能隨緣幻現諸法。法隨緣現，故其性空寂。既然其性空
寂，故無法不空。猶如水隨緣現波，而波全是水。雖然波有差別，水原不二。以水
望波，則波波不同。以波望水，則波波無礙。法亦如是，緣起諸法，無性空寂。諸
法性空，則法法無礙。無礙之法，謂之如如。故曰空如之法。
　　諸法一相所謂無相，是其理性。諸法差別，法法不同，是其事相。無相之理，
借事而現。以理收事，則無法不空。既然理借事現，所以事全是理，見事即是見理
。事以理融，則相無不盡。相盡理融，故法法皆如。所以說空如之法也。
　　空如之法，無有實體，皆因緣所現。既是因緣所現，故其性皆空其相皆如。性
空相如，故非實有，只是心識變現之幻相。非是心識所生實有之法也，故曰非心識
法，非心使其為實有也。
　　然心識亦非實有，心識者即是空性，空性即是緣起。若心識不空，便不能變現
諸法了。既能變現一切法，故知心識無有定性。無定性故法空，由空變現之相，皆
空華相，故法法皆如。如是空如之法，非心識所生，非心識使之實有也。
　　法非空相，法非色相，法非心有，為不相應法。非心無為，是相應法。
　　空如之法，無所有不可得。性空不可得，以性空即緣起故。緣起不可得，以緣
起即性空故。所以法非空相，以空相不可得故。法非色相，以色相不可得故。法非
心有，以心不可得故。以一切不可得，一切法性空，所以不是相應法。若法相應，
必是不空法，必是有所得法。
　　然性空不可得，則不礙緣起。性空之法，故能隨緣和合，依他相應而起。所以
由於性空，非心無為故，方成因緣相應而起。故經云法非和合不和合，即是法非相
應，非不相應也。因為相應不可得，則不礙不相應。不相應不可得，則不礙相應。
不相應則一性清淨。相應則萬法繁興。萬法繁興，不礙一性清淨。一性清淨，不礙
萬法繁興。故前言為不相應法，後言非心無為，是相應法。
　　非所現影，非所顯示，非自性，非差別，非名非相非義。
　　以法性空不可得故，所以非所現影。因為影以形現，法性無形，故一切法非性
所現之影。以法性空不可得，故亦非法性所顯示。所以一切法無有自性。以無自性
故，所以一切法無有差別。終至非名非相非義。
　　何以故？義無如故。
　　空如之法，如幻如化，無所有不可得，無有差別。義者，諸法各各差別之謂。
一切法各各具有差別之義德義用，故曰義無如故。如者，實相也，平等性也，無分
別相也，不二不異也。
　　無如之法，亦無無如。無有無如，非無如有。
　　「無」如之法者，即空如之法也。前云「義無如故」，但空如之法，亦沒有「
無如」。換句話說，「無如」只是假名，而非實有，故曰非「無如」有。以空如之
法，無所得故，離四句絕百非故。
　　所以空如之法，沒有「無如」。非是「無如」為有也。
　　何以故？因為根本理性之法，無所有不可得，無有決定。所以非是決定性的理
，亦非有決定性的根本。如果是決定性的理，便不能隨緣而起萬法。如果有根本，
根本是「生」義，於是便成生滅法，生滅之法，非為真實。同時如果根本生出萬法
來，試問何法生根本？若有法生根本，則根本即非根本了。若無法生根本，根本自
己便有，那麼萬法亦可自有，不必待根本。所以說空如之法，非理非根。此說明空
如之法，自性清淨，自性無性，自性平等，自性無礙。吾人所知所見一切法，皆空
華相也。
　　以空如之法，清淨、無性、平等、無礙故。所以離諸諍論，亦無相可取。
　　菩薩如是清淨諸法，空如諸法。則親證一切法，非能生者所生之生法，亦非能
滅者所滅之滅法。於是一切法離能離所，不生不滅，空如無礙了。
　　<經>【大力菩薩言。不可思議。如是法相。不合成不獨成。不羇不絆。不聚不
　　　散。不生不滅。亦無來相及以去住。不可思議。佛言。如是。不可思議
　　　。不思議心。心亦如是。何以故。如不異心。心本如故。眾生佛性。不
　　　一不異。眾生之性。本無生滅。生滅之性。性本涅槃。性相本如。如無
　　　動故。一切法相。從緣無起。起相性如。如無所動。因緣性相。相本空
　　　無。緣緣空空。無有緣起。一切緣法。惑心妄見。現本不生。緣本無故
　　　。心如法理。自體空無。如彼空王。本無住處。凡夫之心。妄分別見。
　　　如如之相。本不有無。有無之相。見唯心識。菩薩如是心法。不無自體
　　　。自體不有。不有不無。菩薩無不無相。非言說地。何以故。真如之法
　　　。虛曠無相。非二乘所及。虛空境界。內外不測。六行之士。乃能知之
　　　。】</經>
　　大力菩薩言，佛說之法誠不可思議！如是法相，不是合成，不是獨成。如果合
成，便是共生。如果獨成，便是自生。共生自生皆是生法，有生之法便是無常。無
常之法，非為真實。此不思議法相，是無生法，故不合成亦不獨成。
　　以法相無生故，所以空無所有。以空無所有故，自然解脫，所以不羈不絆。以
空無所有故，所以不聚不散，不生不滅，亦無生住滅相。來相者，生相也。去相者
，滅相也。無來相及去相住相者，無生住滅三相也。
　　最後大力菩薩讚歎曰，如是法相，誠不可思議也。
　　佛印可曰，如是！如是法相不可思議。
　　不但是不思議法相，亦是不思議心。因為心亦如是，不合成，不獨成，不羈不
絆，不聚不散，不生不滅，亦無生住滅三相。
　　有人說因緣和合所生法，便是和合而成者，怎可說不合成呢？當知既是因緣和
合所生之法，便無自性，無自性法當體即空。空法云何有合成？所以龍樹菩薩說，
因緣生法，我說即是空。
　　何以故？如不異心，心本如故。
　　如者不二不異，同一法性。既然一切法不二不異，自然心亦不二不異。故曰如
不異心。心性本空，空性無礙不二，故曰心本如故。因為心與諸法，一體皆如，所
以說萬法唯心。心不異法，法不異心，心即是法，法即是心。
　　若知是理，則知空如之法，圓融無礙。云何圓融無礙？一如一，一如一切，一
切如一，一切如一切。
　　眾生佛性，不一不異。謂眾生雖未成佛，然其佛性與諸佛本如也。所謂未成佛
時本是佛，已成佛後還是佛。那麼何以眾生不是佛呢？只為眾生妄起無明，妄造諸
業，惑業為障，智慧功德未具，故不名佛。所以說不一不異，佛具智慧功德，眾生
未具，故曰不一。佛與眾生同一法性身，故曰不異。
　　眾生之性，本無生滅，生滅之性，性本涅槃。
　　眾因緣生法，其性本空。空無生滅，故曰本無生滅。生是因緣生，滅是因緣滅
，生滅只是因緣幻現，其中無法可得。如果其中有法可得，則此法既非生亦非滅。
故知生滅俱是因緣，既是因緣，當無自性。即此無性，便是涅槃。故曰生滅之性，
性本涅槃。
　　性相本如，如無動故。
　　性空即緣起法相，故經云空不異色，空即是色。緣起法相無有實體，當體即空
，故經云色不異空，色即是空。空本不動，而緣起法相當體即空，故亦不動。是知
性相本如，如無動也。
　　一切法相，從緣無起，起相性如，如無所動。
　　法相從緣而起，然而緣起則性空。約性空言，故曰從緣無起。因為相隨緣起，
而性本如如，如如則無所動。
　　因緣性相，相本空無，緣緣空空，無有緣起。
　　由因緣的關係，諸法各各現其個別性相。然而一切法相，本來是空無的。因緣
起諸法相，而「因緣」亦是因緣所起，故曰緣緣。法相由因緣而起，故其性空。而
「因緣」復以因緣而起，所以「因緣」亦空，故曰空空。當知緣起即空，空即緣起
，說緣起時，當會性空，說性空時，當會緣起。此是一法，不縱不橫，不二不別。
智慧者聞緣起即明是性空，聞性空時即知是緣起。愚癡人聞緣起，則執著緣起而分
別性空。聞說性空，便執著性空而分別緣起。此人縱經百千劫，不知真如法性也。
　　一切緣法，惑心妄見，現本不生，緣本無故。
　　一切緣起之法，本來空無所有。然迷惑之心，虛妄見有。不知緣起之法，皆幻
現非實，所現之法，本來無生。因為因緣性空，本來無故。
　　心如法理，自體空無。如彼空王，本無住處。
　　心與如是空如法理，不二不異。心的自體，亦是空無的。如彼空王，王者自在
義，謂心本空如自在也。如此之心，無有所住，故曰本無住處。心無所住，得大自
在，故曰如彼空王也。
　　然凡夫虛妄之心，虛妄分別見實有諸法相也。
　　如如之相，本不有無，有無之相，見唯心識。
　　如如之相，一相無相，無相無不相。約性空言，一相無相。約緣起邊言，則是
無相無不相。約無相言，則不有。約無不相言，則不無。法則性空緣起，緣起性空
，非是有相，亦非是無相。至於見有見無者，皆眾生之見。若離乎見，則不見有亦
不見無。
　　法本無相，法相者唯識所現。自之心識現諸法相，還以自心起見取著。徹底來
說，實是自心還取自心。故曰見唯心識。何為心識？心識者即畢竟空性。以自性空
故，乃能隨緣現一切相。既現相已，還以自心起見取著之。依體起用，用不違體。
體者性空也，用者隨緣也。體用一如，一時俱起。既無體外用，亦無用外體，此乃
法爾如是也。
　　菩薩如是心法，不無自體。自體不有，不有不無。
　　菩薩如是知，法者全以心現，心者全因法而能了別。故心識即是空，空故能現
相。相現實是心影猶如空華，故是假施設。而空即心體，故所現假相，名有體施設
假。所以說如是心法，不無自體。因為體即是空，故又曰自體不有。空即緣起，緣
起即空，故曰不有不無。
　　菩薩無不無相，非言說地。
　　菩薩深證實相，故知法無相，亦非無相。如是無相無不相，言語道斷心行亦滅
，故非言說地。
　　何以故？因為真如之法，虛曠無相。虛曠者空也，空而無相也。因為真如即畢
竟空現一切法，一切法皆歸畢竟空，故虛曠無相。如此境界，非二乘所及。
　　虛空境界，即真如法性。真如畢竟空不可得，不可得其內，則內不可測。不可
得其外，則外不可測。內者心識也，外者境法也。如是之法，唯六行之士，乃能知
之。
　　<經>【大力菩薩言。云何六行。願為說之。佛言。一者十信行。二者十住行。
　　　三者十行行。四者十迴向行。五者十地行。六者等覺行。如是行者。乃
　　　能知之。】</經>
　　大力菩薩請問何為六行？佛回答六行者，即菩薩六位。信、住、行、向、地、
等覺。此六行是大乘人所行，非聲聞緣覺境界。真如之法，是菩薩境界，非二乘所
及也。
　　<經>【大力菩薩言。實際覺利無有出入。何等法心得入實際。佛言。實際之法
　　　。法無有際。無際之心。則入實際。】</經>
　　大力菩薩言，既然實際之覺利，無有出亦無有入，那麼何等法，何等心能入實
際呢？
　　實際即是真如，亦曰真際，亦曰無際，亦曰本際。實際覺利者，無上覺也。無
上覺既無出入，云何法心，可證無上覺？
　　佛先答法，次答心。實際之法，即是無際也。無際之心，即實際之心，亦即是
無住之心。若以無住心，契合無際法，心境一如，則入真如實際了。
　　<經>【大力菩薩言。無際心智。其智無崖。無崖之心。心得自在。自在之智。
　　　得入實際。如彼凡夫。軟心眾生。其心多喘以何法御。令得堅心。得入
　　　實際。佛言。菩薩彼心喘者。以內外使。隨使流注。滴瀝成海。大風鼓
　　　浪。大龍驚駭。驚駭之心。故令多喘。菩薩令彼眾生存三守一入如來禪
　　　。以禪定故。心則無喘。】</經>
　　大力菩薩言，無際心智。心謂其體，智言其用。其智無崖（應為涯，邊涯也）
。心無際智亦無際，故曰無際心智。無際心智，是無量無邊的。
　　心既無量無邊，於是便無罣礙而得自在。心得自在，智亦必自在。此自在之智
，便得入真如實際了。
　　但是如彼凡夫，軟心眾生。眾生心志無堅，動亂無常，謂之軟心。其心多喘。
喘者其心粗重無常也。其心驚動不安，六識動亂不停，說名心喘。如是眾生，以何
法調御，令其心志堅定，無有退轉，入於真如實際呢？
　　佛言，彼等心粗重無常者，因為內根外塵之隨逐。末那識內緣第八為自我，起
我癡我見我慢我愛四種煩惱，意識緣外境起諸煩惱，是為內外使。「使」者，譬如
世間公門之吏使，隨逐罪人不相捨離。根塵亦復如是，隨逐眾生，令眾生不得自在
，故曰內外使。
　　因為貪著根塵的原因，於是眾生妄識，隨根塵而攀緣流注。乃滴瀝而成識海，
再經無明大風的鼓動，因而波浪翻天，導致其心驚駭，不得安隱之樂。大龍驚駭者
，譬喻說也。住地無明，其力最大，住在本識隨眠海底，名為大龍。無明違反寂靜
，增長粗動之心，名驚駭。驚駭之心，失去安隱故，所以動亂無息。
　　菩薩對於這些眾生，須令彼等存三守一，使入如來禪定。以禪定力故，乃能令
心無喘矣。
　　<經>【大力菩薩言。何謂存三守一入如來禪。佛言。存三者。存三解脫。守一
　　　者守一心如。入如來禪者理觀心淨如。入如是心地。即入實際。】</經>
　　大力菩薩問言，何謂存三守一，入如來禪。
　　佛回答說，存三者，存三解脫。守一者，守一心如。入如來禪者，理觀心淨如
。「如」者，不二不異，平等無礙也。若入如是心地，即入實際。
　　<經>【大力菩薩言。三解脫法是何等事。理觀三昧。從何法入。佛言。三解脫
　　　者虛空解脫。金剛解脫。般若解脫。理觀者心如理淨無可不心。】</經>
　　大力菩薩再問，何謂三解脫法？何謂理觀三昧？從何法得入是理觀三昧？
　　佛回答說，三解脫者，虛空解脫。金剛解脫。般若解脫。
　　虛空解脫者，如實知一切法性空，不為法縛，故曰解脫。金剛解脫者，如實知
一切法無相，不被法所動搖，故曰解脫。般若解脫者，如實知一切法空不可得，自
性清淨，故曰解脫。
　　理觀者，心無所住，心不礙境，謂之心如。性理本空，故曰理淨。以此無住心
，無礙心，契合空、無相、清淨之理。不生可與不可之分別心，這便名為理觀。
　　<經>【大力菩薩言。云何存用。云何觀之。佛言。心事不二。是名存用。內行
　　　外行。出入不二。不住一相。心無得失。一不一地。淨心流入。是名觀
　　　之。菩薩如是之人。不在二相。雖不出家。不住在家。雖無法服。而不
　　　具持波羅提木叉戒。不入布薩。能以自心無為自恣。而獲聖果。不住二
　　　乘入菩薩道。後當滿地成佛菩提。】</經>
　　大力菩薩請問，云何存用，云何觀之？
　　佛言，心事不二，是名存用。
　　心事不二者，心境不二也。凡有所作，心不礙境，境不礙心。心中無事，事中
無心。空空一如，是名存用。
　　內行外行，出入不二，不住一相，心無得無失，一不一地，淨心流入，是名觀
之。
　　內行者內根也，外行者外塵也。根塵相接時，六識出於六根，於六塵中，來去
自如無罣礙無染著，是謂出入不二。
　　不住一相者，於一一相皆不住著。換句話說，不取於相也。心不住於相，便無
有得失了。
　　一者同也，不一者異也。一者合於己意也，不一者與己意相違也。對於同異之
地，對於和己意相合相違之處，皆以清淨心流入，不取相不染心也。如是而行，是
名觀之。
　　如果菩薩能如是存用觀之，便可不住於分別好惡的二相。如是之人，雖不出家
，但亦不住在家。因為雖處世間，不染世間故。
　　雖無法服，而不具持波羅提木叉戒，不入布薩。能以自心無為自恣，而獲聖果
。
　　法服者袈裟也。波羅提木叉，譯別解脫戒。如五戒八戒十戒具足戒菩薩戒，皆
別解脫戒。謂戒功德別別解脫，持一戒有一戒之解脫功德。如果毀破一戒，餘戒功
德依然光潔，故名別解脫戒。與定共戒道共戒不同。定共戒道共戒名總解脫戒。如
果定退則戒失，道退則戒失，不待別別解脫也。
　　布薩譯淨住。佛制比丘比丘尼，半月半月說戒。各各檢討砥礪懺悔，名曰布薩
。入布薩者，須是受具戒的比丘比丘尼。簡別白衣，及式叉摩那，沙彌沙彌尼。前
言出家，此言受具。初為沙彌是出家，受具足戒名受具。受具以後，方為比丘比丘
尼。
　　能以自心無為自恣。佛制比丘結夏圓滿日，任人舉過，以便對眾懺悔，名為自
恣。此處自心無為自恣，有隨意無犯之意。以自心清淨，故隨意無犯。任運無為，
而獲聖果也。
　　不住二乘，入菩薩道。起化他行，度眾生也。後當滿地，成佛菩提。滿地者，
十地滿足也。十地滿足，即當成佛。
　　為何不住二乘，入菩薩道度眾生，即能十地滿足，成就佛道呢？因為度眾生，
即是淨己法身。法身清淨，即證菩提。何以故？因為眾生者，緣生無性。即此無性
，便是法身。所以度眾生，即是清淨己之法身也。法身清淨不二，故佛與眾生，同
一法性身。
　　<經>【大力菩薩言。不可思議。如是之人。非出家非不出家。何以故。入涅槃
　　　宅。著如來衣。坐菩提座。如是之人。乃至沙門宜應敬養。佛言。如是
　　　。何以故。入涅槃宅。心越三界。著如來衣。入法空處。坐菩提座。登
　　　正覺地。如是之人心超二我。何況沙門而不敬養。】</經>
　　大力菩薩讚歎言，不可思議也，如是之人。如是之人，非是出家，非不出家。
何以故？如是之人，入涅槃宅，著如來衣，坐菩提座。
　　入涅槃宅，著如來衣，坐菩提座，見於法華經法師品。不過法華經所說，與本
經，略有小異。法華經法師品說：「藥王！若有善男子善女人，如來滅後，欲為四
眾說是法華經者，云何應說。是善男子善女人，入如來室，著如來衣，坐如來座，
爾時乃應為四眾廣說斯經。」
　　入如來室者，即入涅槃宅。坐如來座者，即坐菩提座。如是之人，乃至沙門，
宜應敬養。沙門者，出家修道人也。
　　佛言如是，如汝所說。何以故？因為入涅槃宅者，心越三界。心越三界者，其
心已解脫生死也。著如來衣者，入法空處，心無所礙也。坐菩提座者，登如來正覺
地。
　　法華經法師品則曰：「如來室者，一切眾生中，大慈悲心是。如來衣者，柔和
忍辱心是。如來座者，一切法空是。安住是中，然後以不懈怠心，為諸菩薩及四眾
，廣說是法華經。」
　　於一乘佛法中，其文雖略有小異，而其義則一。於一切眾生中起大慈悲心，即
是入生死不住生死，度三界而不染三界。故與心越三界義同。柔和忍辱者，其心無
礙也。故與心入法空處義同。一切法空者，空二我也。即空人我法我，唯佛如來究
竟空二我，故與登如來正覺地義同。
　　如是之人心超二我，超二我者佛也。空二我──人我法我。除二障──煩惱障
所知障。了二死──分段生死，變易生死。如是之人，稱之曰佛。故心超二我者，
佛也，故與登正覺地義同。所以何況沙門而不敬養？
　　<經>【大力菩薩言。如彼一地及與空海。二乘之人為不見也。佛言。如是。彼
　　　二乘人。味著三昧。得三昧身於彼空海一地。如得酒病惛醉不醒。乃至
　　　數劫猶不得覺。酒消始悟方修是行。後得佛身。如彼人者。從捨闡提。
　　　即入六行。於行地所。一念淨心。決定明白。金剛智力。阿鞞跋致。度
　　　脫眾生。慈悲無盡。】</經>
　　如彼一地者，佛一覺地也。空海者，菩提海也。畢竟空性，謂之菩提，故空海
者菩提海也。如是一地空海，二乘人為不見嗎？
　　佛言如是，二乘人為不能見。因為二乘人味著三昧，得三昧身。味著者，貪著
也。三昧者，定也。二乘人貪著於定，所以於彼空海一地，不能得見。
　　如得酒病，是譬喻說。如人醉酒，惛醉不醒。二乘人亦復如是，乃至數劫，猶
不能覺悟。酒消以後，始能覺悟。覺悟以後，方能修此菩薩六行，然後乃得佛身。
　　從捨闡提，即入六行。一闡提譯為斷善根，斷信。總之無成佛之性者，名一闡
提。見大般涅槃經，有多解釋。斷善根之惡人，不得成佛者，名一闡提。菩薩起大
悲心，普度一切眾生，眾生不盡誓不成佛者，亦名一闡提。定性二乘，唯重禪定不
起化道，不得成佛者，亦名一闡提。二乘人如能捨彼闡提，起化道，入菩薩六行，
度化眾生，方能成佛也。
　　於是於菩薩行地，一念淨心不味著禪定，其心決定，其心明白。金剛智力，佛
智也。阿鞞跋致譯為不退轉。於佛金剛智力，便不退轉了。且能度脫一切眾生，慈
悲無盡。
　　<經>【大力菩薩言。如是之人應不持戒。於彼沙門應不敬仰。佛言。為說戒者
　　　。不善慢故。海波浪故。如彼心地。八識海澄。九識流淨。風不能動。
　　　波浪不起。戒性等空。持者迷倒。如彼之人。七六不生諸集。滅定不離
　　　三佛。而發菩提。三無相中。順心玄入。深敬三寶。不失威儀。於彼沙
　　　門不無恭敬。菩薩彼仁者。不住世間動不動法。入三空聚滅三有心。】</經>
　　如是之人，應不持戒。因為持戒猶有修行，彼清淨心地，已過修行境界，無持
戒無不持戒，無功用道故。所以說如是之人，應不持戒。如是之人，行不踰矩，不
失威儀，故於彼沙門，應不作意敬仰也。於彼沙門，應不敬仰者，非謂輕蔑沙門也
。
　　佛言，因為說戒者，以有不善故說持戒。而持戒者，於犯戒者則生我慢。故曰
因為彼說戒者，不善慢故。所以如是之人，應不持戒。
　　海波浪故，猶如波浪雖有起伏，而水性湛然不動。持犯亦復如是，雖有持戒犯
戒，而清淨心地，卻無持犯之相。故曰海波浪故。
　　以下佛便合法而說。如彼清淨心地，亦如水性湛然不動一樣。八識海澄，九識
流淨。第八阿賴耶識，性本清淨，猶如水性澄靜不動。第九庵摩羅識，性本清淨，
故其流亦淨。僧肇大師云，江河競注而不流。謂江河之波相雖然競注，而水性則靜
止不流。此言諸法萬相紛陳，而法性空寂不動也。故曰八識性海澄靜，九識性空不
流也。
　　風不能動，波浪不起，戒性等空，持者迷倒。
　　無明風不能動搖清淨心地，猶如水性不動，不被波浪所起。戒性亦復如是，戒
性等於虛空，不可持，亦無犯。若作意持戒者，便是自己迷倒也。
　　但是我們要知道，這話是於得大成就之人而說的。我輩障重凡夫，不可執著。
凡夫修道，應以戒為師，戒為三乘初業。如果凡夫亦執著此說，便有訶戒之罪。故
法無高下，對機則妙。
　　如彼已得清淨心地之人，七六不生諸集。七者第七識，六者前六識。如是之人
，第七識及前六識，已不生惑業不造作諸集。
　　滅定不離三佛，而發菩提。
　　雖入寂滅定而不離三佛。三佛者，本為法佛報佛化佛。但此地亦可作正覺解。
三者正也，佛者覺也。雖入滅定，而不離正覺也。故能起大悲，發菩提心。
　　三無相中，順心玄入，深敬三寶，不失威儀，於彼沙門，不無恭敬。
　　三無相者，無生死相，無涅槃相，無「無相」。如此離有離無，即無即有，合
於中道。於此三無相，順心玄入。順心者，心無違逆也。玄者幽遠也，深入之意。
於三無相，以無違心深入。如是則契乎中道，不違三寶，故曰深敬三寶。
　　不失威儀，具說應為律儀，戒律威儀也。以不失威儀故，所以於彼沙門不無恭
敬。
　　彼菩薩仁者，則不住世間動不動法。不住世間動不動法者，不住三界也。欲界
之法，無常迅速，故為動法。色界無色界之法，歷時長久，名不動法。
　　入三空聚，滅三有心。
　　三空者，三解脫門也。即空解脫，無相解脫，無願解脫。三有者，欲有色有無
色有。滅三有心者，滅三界心也。
　　<經>【大力菩薩言。彼仁者。於果足滿德佛。如來藏佛。形像佛。如是佛所。
　　　發菩提心。入三聚戒。不住其相滅三界心。不居寂地。不捨可眾。入不
　　　調地。不可思議。】</經>
　　大力菩薩言，彼菩薩仁者，於果足滿德佛，福慧兩足，因圓果滿之佛也。如來
藏佛，一切眾生本具佛性，佛性圓顯之法身佛也。形像佛，為度眾生，隨緣化現形
像之佛。又如木雕泥塑，彩畫形像之佛。於如是諸佛所，發無上菩提心，修六度萬
行也。六度者，即菩提行。
　　入三聚戒，不住其相。
　　三聚戒者，斷一切惡，行一切善，度一切眾生。行三聚戒，而不住戒相。
　　滅三界心，不居寂地。
　　不住寂地者，不住涅槃也。言如是菩薩，雖不染三界生死，復不住涅槃寂地。
　　不捨可眾，入不調地，不可思議。
　　如是菩薩，以不捨眾生故，入不調地。入不調地者，不取無上菩提，入生死也
。如是之人，誠不可思議。
　　<經>【爾時舍利弗從座而起。前說偈言
　　　具足波若海　　不住涅槃城　　如彼妙蓮華　　高原非所出
　　　諸佛無量劫　　不捨諸煩惱　　度世然後得　　如泥華所出
　　　如彼六行地　　菩薩之所修　　如彼三空聚　　菩提之真道
　　　我今住不住　　如佛之所說　　來所還復來　　具足然後出
　　　復令諸眾生　　如我一無二　　前來後來者　　悉令登正覺
　　　爾時佛告舍利弗言。不可思議。汝當於後成菩提道。無量眾生超生死苦
　　　海。爾時大眾皆悟菩提。諸小眾等入五空海。】</經>
　　爾時舍利弗從座而起，至佛前而說偈言。舍利弗為佛弟子，智慧第一。
　　具足波（般）若海，不住涅槃城，如彼妙蓮華，高原非所出。
　　此一偈讚菩薩行。前半偈讚菩薩行空不證，後半偈以譬喻說，讚菩薩入生死不
染。
　　第二偈頌，讚佛無量劫修菩薩行，不捨煩惱，入世間而救度世間。化緣盡後，
方證菩提。猶如妙蓮華，從污泥中而出，不由高原所出。故諸佛菩提，從眾生煩惱
中得。
　　如彼六行地，菩薩之所修，如彼三空聚，菩提之真道。
　　信、住、行、向、地、等覺，此六行地，是菩薩所修。如彼空無相無願，是菩
提正真之道。
　　我今住不住，如佛之所說，來所還復來，具足然後出。
　　舍利弗是迴小向大聲聞，法華會上，佛曾授記作佛。故曰雖住聲聞涅槃，而實
不住。以發願度眾生故，如佛之所說也。來所還復來者，謂往來生死，度生之願不
息也。功德具足以後，然後出生死也。
　　復令諸眾生，如我一無二，前來後來者，悉令登正覺。
　　此偈言令一切眾生，皆如我一樣發無上菩提心。無論前來者或後來者，皆令證
無上正等正覺。
　　佛讚歎舍利弗，發大乘心不可思議。當來成佛時，無量眾生因之得超生死苦海
。
　　舍利弗當來成佛，佛於法華會上，曾予授記。法華經譬喻品說：
　　「爾時佛告舍利弗……我昔曾於二萬億佛所，為無上道故，常教化汝，汝亦常
夜隨我受學。我以方便引導汝故，生我法中。舍利弗！我昔教汝志願佛道，汝今悉
忘，而便自謂，已得滅度。我今還欲令汝憶念本願所行道故，為諸聲聞說是大乘經
，名妙法蓮華，教菩薩法，佛所護念。
　　舍利弗！汝於未來世，過無量無邊，不可思議劫，供養若干千萬億佛，奉行正
法，具足菩薩所行之道，當得作佛，號曰華光如來、應供、正遍知、明行足、善逝
、世間解、無上士、調御丈夫、天人師、佛、世尊。國名離垢，其土平正，清淨嚴
飾，安隱豐樂，天人熾盛。琉璃為地，有八交道，黃金為繩，以界其側。
　　其傍各有七寶行樹，常有華果。……其劫名大寶莊嚴。何故名曰大寶莊嚴？其
國中以菩薩為大寶故。……」
　　此經僅是略說，謂汝當於後成菩提道。佛未予詳說，可知此經於法華以後所說
。
　　爾時大眾，皆悟菩提道。諸小乘眾等，入五空海。
　　五空海，未見解釋。不過參照龍樹菩薩所造十八空論中，有內空，外空，內外
空，大空，空空。不知契佛意否？
<篇>金剛三昧經一波記</篇>

　　　　<節>真性空品第六</節>
　　<經>【爾時舍利弗而白佛言。尊者。修菩薩道。無有名相。三戒無儀。云何攝
　　　受為眾生說。願佛慈悲為我宣說。佛言。善男子。汝今諦聽。為汝宣說
　　　。善男子。善不善法。從心化生。一切境界。意言分別。制心一處。眾
　　　緣斷滅。何以故。善男子。一本不起。三用無施。住於如理。六道門杜
　　　。四緣如順。三戒具足。】</經>
　　爾時舍利弗白佛言，尊者！既然修菩薩道，不取著於名相。那麼三戒無儀，因
為三戒有儀，便是名相。三戒者，攝律儀戒，即誓斷諸惡。攝善法戒，即是修諸善
。攝眾生戒，即誓度一切眾生。
　　若三戒無儀，云何攝受三戒，為眾生說呢？願佛慈悲，為我宣說。
　　佛言，善不善法，從心化生。攝律儀戒，是斷一切不善法。攝善法戒，是修一
切善法。然而善法與不善法，都是唯心所造。所以一切善不善境界，及一切身語意
業。意言分別者，是身語意三業略說也。一切境界，及身語意三業分別。只要制心
一處，令不虛妄起心動念，便可眾緣斷滅了。而制心一處，便是不取於相，如如不
動也。
　　何以故？一本不起，三用無施。
　　一本不起者，制心一處，不妄動亂也。三用無施者，則身口意三業不妄造作。
於是如理而住，不妄施為，則六道之門杜絕，四緣如順，而三戒具足。三戒自然具
足，便勿須取三戒之儀式也。
　　四緣如順者，四緣如如無違也。下文自有解釋。
　　<經>【舍利弗言。云何四緣如順三戒具足。佛言。四緣者。一謂作擇滅力取緣
　　　攝律儀戒。二謂本利淨根力所集起緣攝善法戒。三謂本慧大悲力緣攝眾
　　　生戒。四謂一覺通智力緣順於如住。是謂四緣。善男子。如是四大緣力
　　　。不住事相。不無功用。離於一處。則不可求。善男子。如是一事通攝
　　　六行。是佛菩提薩婆若海。】</經>
　　舍利弗請問何為四緣如順，三戒具足？四緣者，一、作擇滅力取緣，二、本利
淨根力所集起緣，三、本慧大悲力緣，四、一覺通智力緣。
　　擇滅即涅槃也。以揀擇力之選取緣，得滅諸煩惱，是攝律儀戒。以本利清淨之
五根五力所集起緣，成攝諸善法戒。因為清淨根、力所集起之緣，成就一切功德故
。五根者，信根進根念根定根慧根。五力者，信力進力念力定力慧力。如是十法，
能成就一切諸善法。
　　本慧大悲力緣者，具智慧方能起大悲度眾生。故能成攝眾生戒。
　　一覺道智力緣，得無上一覺地，則具神通智慧力緣。故能如如不動而住。如住
者，妙湛總持不動尊也。
　　善男子！如是四大緣力，不住事相，不無功用，離於一處，則不可求。
　　如是四大緣力，不取分別事相，如如不動。雖然如如不動，卻不無度眾生之功
用。如是四大緣力，從制心一處中求。若離於制心一處，則不可求矣。云何制心一
處？六根不貪著六塵，便可制心一處。
　　善男子！如是一覺地事，便通攝信住行向地等覺六行。是佛無上菩提，是佛薩
婆若海。薩婆若者，譯為一切種智，佛智也。
　　<經>【舍利弗言。不住事相不無功用。是法真空常樂我淨。超於二我。大般涅
　　　槃。其心不繫。是大力觀。是觀覺中。應具三十七道品法。佛言。如是
　　　。具三十七道品法。何以故。四念處。四正勤。四如意足。五根。五力
　　　。七覺分。八正道等。多名一義。不一不異。以名數故。但名但字。法
　　　不可得。不得之法一義無文。無文相義。真實空性。空性之義如實如如
　　　。如如之理具一切法。】</經>
　　舍利弗言，不住於事相，卻又不無度生之功用。是法真空不住於相。不住有相
，則不住於事相。亦復不住空相，故不無度生之功用。常樂我淨是涅槃四德，如是
四德，超於人我法我，大般涅槃。「般」者入也，大般涅槃，即入大涅槃也。
　　其心不繫，是大力觀，是觀覺中，應具三十七道品法。
　　其心無繫者，心無所住也。是大力觀者，是直觀心性也。於此觀覺悟之中，應
具足三十七道品法。三十七助道品法，修之可至無上道。是無上佛道，因地法行也
。
　　佛言如是！是觀覺中，當具足三十七道品法。因為三十七道品法，雖有多名，
而實一義。一義者，唯一佛乘也。
　　何以故？三十七道品雖有多名，如四念處、四正勤、四如意足、五根、五力、
七覺分、八正道等。雖有多名，而實一義。三十七法，與一實義，不一不異。不一
者，一義而有多名也。不異者，多名皆歸一義也。不一者，但有名字分別耳。不異
者，名字無性，無性則不可分別，故法不可得。
　　不可得法，一義所謂空義。諸法空義，無文無字。無名字文相義者，乃真實空
性也。
　　空性之義，如實如如。
　　如如者，不二不異，空寂無礙，理無分別。空如之法，不生不滅，不來不去。
故曰空性之義，如實如如。諸法名字，雖有差別。然名字性空，空原無礙。故曰如
實如如。
　　如如之理，具一切法。
　　此一實義者，一即一切，一切即一也。一切法性空無礙。一性空則不礙多，多
性空則不礙一。如是一不礙一，一不礙多，多不礙一，多不礙多。於是法界緣起，
圓融無礙。故如如之理，具一切法。
　　<經>【善男子。住如理者。過三苦海。】</經>
　　心經云，照見五蘊皆空，度一切苦厄。空理如如無礙，故過三苦海。三苦者，
苦苦，壞苦，行苦也。
　　<經>【舍利弗言。一切萬法。皆悉言文。言文之相。即非為義。如實之義。不
　　　可言議。今者如來云何說法。佛言。我說法者。以汝眾生在生說故。說
　　　不可說。是故說之。我所說者。義語非文。眾生說者。文語非義。非義
　　　語者。皆悉空無。空無之言。無言於義。不言義者。皆是妄語。如義語
　　　者。實空不空。空實不實。離於二相。中間不中。不中之法離於三相。
　　　不見處所。如如如說。如無無有。無有於無。如無有無。有無於有。如
　　　有無不在。說不在說故。不在於如。如不有如。不無如說。】</經>
　　舍利弗言，一切萬法，皆是言語文字相。如佛所說，言語文字相皆非實義。如
實的道理，是離言語文字相的，是不可言說的。但是佛現今，為何以言語文字相說
法？難道佛所說者，亦無實義嗎？
　　佛言，我之所以說法者，是因為汝等眾生，迷於有「生」故說。本來一切法無
生，一切法本來涅槃。而汝等眾生迷惑，於無生中執著有生死。為令汝等覺悟一切
法本無生故，所以我為汝等說法。無生法本是不可說的，我以言語文字相之方便，
說不可說法，是故說之。
　　其實我所說者，是義語非文。汝等眾生所說者，是文語非義。是義語非文者，
是有言有實，而非假名相也。是文語非義者，謂僅是偽名相，而無實義也。
　　眾生所說有言無實語者，皆悉空無。無有實義，徒託空言也。這種空無之言，
是言不及義的。言不及義者，皆是虛妄之語。
　　佛所說則不同，佛所說有言有實，是如義之語。如義語者，言不異義，言即是
義也。
　　如義語者，實空不空，空實不實，離於二相，中間不中。
　　不異於義語者，能實其空與不空。換句話說，如義之語，說空亦是實義，說不
空亦是實義，故曰實空不空。空實不實者，凡夫執一切法實與不實，皆無實義。所
以如義語者，空凡情所執實與不實。如義語者，離實不實二邊相，復不住於中。中
間不中者，不住於中也。此明如義語者，心無所住也，無遍計執也，不取著名相也
。
　　不中之法，離於三相。
　　不中之法者，無住之法也。無住之法，離於生住滅三相。離三相者，離於有為
也。既然無住，故不見有處所。不見處所者，不見心外有法，不見有所依，於是不
異於「如如」而說法。如「如如」說者，謂如義語者，不異「如如」法而說也。
　　如無無有，無有於無，如無有無，有無於有。
　　如如之法，一切不住。不住於無，亦不住於有。如無無有者，謂如如之法，不
住「無有」也。因為「無有」者，還同於無。
　　如無有無者，謂如如之法，亦不住「有無」。因為「有無」者，還同於有。
　　如有無不在者，謂如如之法，有與無皆不在（住）也。我今說法，如「如如」
而說，故雖有言說，而不在（住）於言說。以不在（住）言說故，所以亦不在（住
）於如。
　　如不有如者，如不是有也。如不是有，亦不是無。以不是無故，所以如如而說
。
　　如如之法，不住有亦不住無。不住有故，說而無說。不住無故，無說而說。說
而無說者，言以顯實也。無說而說者，實借言顯也。如是說法，是為義語非文。
　　<經>【舍利弗言。一切眾生。從一闡提。闡提之心。住何等位。得至如來如來
　　　實相。佛言。從闡提心。乃至如來如來實相。住五等位。一者信位。信
　　　此身中。真如種子為妄所翳。捨離妄心。淨心清白。知諸境界意言分別
　　　。二者思位。思者。觀諸境界。唯是意言。意言分別隨意顯現。所見境
　　　界非我本識。知此本識非法非義非所取非能取。三者修位。修者。常起
　　　能起。起修同時。先以智導。排諸障難。出離蓋纏。四者行位。行者。
　　　離諸行地。心無取捨。極淨根利。不動心如。決定實性。大般涅槃。唯
　　　性空大。五者捨位。捨者。不住性空。正智流易。大悲如相。相不住如
　　　。三藐三菩提。虛心不證。心無邊際。不見處所。是至如來。善男子。
　　　五位一覺從本利入。若化眾生從其本處。】</經>
　　舍利弗言，一切眾生，從斷信斷善根之一闡提。以其斷信斷善根之闡提心，住
何等位，得至如來果位，乃至如來實相法？如來實相者，阿耨多羅三藐三菩提也。
　　佛言從闡提心，至如來果，乃至如來實相法，應住五等位。以下便別解說。
　　一者信位。信為道元功德母，故第一即是起信。闡提者即是斷信，今令起信，
是翻闡提向佛道也。
　　信真如種子者，乃起大乘信。真如種子者，菩提空性也。即此空性，以熏習故
，方能增長成一切種。
　　此真如種子，被妄想煩惱所翳蔽，是為在纏如來藏。如果能棄捨妄心斷諸煩惱
，便令如來藏智圓顯，於是心淨清白。以智藏顯現故，便能知諸境界，一切意言分
別，皆唯識所現，而無實體了。
　　二者思位。思者知心外無諸境界，諸意識境界，只是言語文字假相，而無實體
。隨意言之分別，如幻顯現。所見之境界，皆是妄見，皆是假相，故曰非我本識。
應知本識，性本空寂，無有可得。所以非法非義，非有所取，非有能取。皆是妄心
取幻境，妄見有境界及言語文字相。般若經云，世人分別諸法，唯是分別言語文字
相。因為法性空寂，不可分別故。
　　三者修位。修者起修也。發起無上菩提心，修菩提道。發無上菩提心者，發阿
耨多羅三藐三菩提心。修菩提道者，修六度萬行也。如是常起能起無上菩提之心，
發心與修行同時。先以正智慧為前導，排除諸障難。所謂慧解立行，慧啟於始，行
滿其終。故曰慧為前導。障難有二，一、煩惱障，二、所知障。出離蓋纏，蓋纏總
說皆是煩惱，分別說為五蓋十纏。五蓋者，貪欲蓋，瞋恚蓋，掉悔蓋，睡眠蓋，疑
蓋。十纏者，無慚，無愧，嫉，慳，悔，睡眠，掉舉，昏沉，瞋忿，覆。
　　四者行位。行者，離諸行地，心無取捨。謂心無住著，以無住心，契無相法，
是謂行位。故曰離諸行地，心無取捨。如是行位，是無功用道。如是而行，則極淨
根利，其心如如不動。以如實空心，契如實空法，決定於真實性。這便是大般涅槃
的境界，大般涅槃的境界，便是唯性空大。大者橫遍豎窮，唯性空大者，唯畢竟空
性也。於六大中──地水火風空識，唯是性空大也。
　　五者捨位。捨者不住性空。以正智流出變易功用，而成就諸功德。以平等心，
起大悲行，平等如如之相，廣興教化，普度一切。即此如如相亦復不住。
　　三藐三菩提，虛心不證。
　　三藐三菩提者，正等覺也。何為菩提？所謂了達於空性，是名為菩提。所以三
藐三菩提者，空性也。既是空性，故不可證，唯有以空心契合。故曰虛心不證。
　　心無邊際，不見處所，是至如來。
　　心空無跡，故莫得其邊際。一切外境，皆悉空無，無所依處，故不見處所。度
盡一切眾生，不取眾生相。諸佛如來不思議，普化世間無所依。此是至如來位。
　　於此五位中，信位乃是十信位菩薩，信中道也。思位乃是住、行、向，三賢位
菩薩，思惟中道也。修位乃初地以至七地菩薩，少分行中道，故名修位。行位乃八
地以上菩薩，於無相海任運而轉。捨位乃究竟至如來位。
　　十地論說，初地至六地，名為少行。以其於一行中，修一切行，所行不廣，故
謂少行。第七地名大行，因為第七地雖然亦如前六地，但能以即空方便智，發起三
有中之殊勝行，故立大行名。若對八地以上，均名修位。八地以上，名為廣行，於
一切行中，修一切行。以空心游無相海，任運而轉，故立行位。
　　善男子！五位一覺，從本利入。若化眾生，從其本處。
　　如是五位，皆歸一覺地。皆歸實相也，中道也。從自覺本利而入。故如是五位
，皆須由發阿耨多羅三藐三菩提心而入。發無上菩提心，遠離二乘見，即菩薩本利
處也。所以菩薩若欲度化一切眾生，應從發阿耨多羅三藐三菩提心，本處作起。心
無所住，不取於相。
　　<經>【舍利弗言。云何從其本處。佛言。本來無本。處於無處。空際入實。發
　　　菩提心。而滿成聖道。何以故。善男子。如手執彼空。不得非不得。】</經>
　　舍利弗問言，云何從其本處呢？何為本處呢？
　　佛言，所謂本者，無本也。處者，即無處也。如是者，畢竟空也。這樣畢竟空
，橫遍豎窮，無邊無際無量，便入實際。畢竟空中建立一切法，因而發菩提心。發
菩提心者，發空心也。發空心者，發無所住心，不取相心，平等心，清淨心，無量
廣大心也。於是便可普度眾生，終成佛道了。
　　何以故？善男子！好像以手執捉虛空，非是得，亦非是不得。非是得者，諸法
性空也。非不得者，性空隨緣成諸法也。
　　所以本處者，畢竟空也，發阿耨多羅三藐三菩提心也。
　　<經>【舍利弗言。如尊所說。在事之先。取以本利。是念寂滅。寂滅是如。總
　　　持諸德。該羅萬法。圓融不二。不可思議。當知是法。即是摩訶般若波
　　　羅蜜。是大神咒。是大明咒。是無上咒。是無等等咒。佛言。如是如是
　　　。真如空性。性空智火。燒滅諸結。平等平等。等覺三地。妙覺三身。
　　　於九識中皎然明淨。無有諸影。】</經>
　　舍利弗言，如佛所說，五位一覺，從本利入。故知在入五位事之先，須先取以
本利。而本利是念寂滅。念寂滅者，一念不生也。
　　念既寂滅，寂滅則無分別。無分別則不二不異，故寂滅是如。寂滅如如，便無
虛妄，故能持真不失，持妄不生，而總持諸德。於是該羅萬法，該羅萬法者，法界
緣起也。畢竟空建法界緣起，法界緣起皆畢竟空。是以空與緣起圓融不二，不可思
議。空與緣起，皆離四句，故不可思議。因為性空方能隨緣而成諸法，諸法隨緣而
成，故是性空。所以法離四句。離空，以空即緣故。離緣，以緣即空故。離亦空亦
緣，以空即緣，故離亦空；以緣即空，故離亦緣。離非空非緣，以緣即空，故離非
空；以空即緣，故離非緣。如是之法，不可思議。
　　舍利弗讚歎說，當知是法，即是摩訶般若波羅蜜。因為摩訶般若波羅蜜，即離
四句不可思議也。若能一念不生，則般若生。
　　此摩訶般若波羅蜜不可測，故曰大神咒。無暗不破，無惑不除，故曰大明咒。
豎窮三際而無高蓋，故曰無上咒。橫遍十方而無儔似，故曰無等等咒。
　　佛言如是如是！此法在因地，便名摩訶般若波羅蜜。若在果位，便名薩婆若。
　　此法是真如法性，而真如即是性空。如此性空，方是智慧火，如是智火，能燒
滅一切結使煩惱，知一切法平等平等。平等平等者，一切法無性也。
　　等覺三地，妙覺三身。
　　大乘階位中，第五十一位之菩薩，稱曰等覺。是菩薩因地之極位，又名一生補
處菩薩。別教菩薩斷十一品無明，圓教菩薩斷四十一品無明，稱等覺菩薩。如是菩
薩入金剛喻定，一念打破無始無明，即成妙覺。
　　「等覺三地」，元曉引經云，一者百劫位，二者千劫位，三者萬劫位。如本業
經云：「佛子！摩尼瓔珞字者，等覺性中一人，其名金剛慧菩薩。住頂寂定，以大
願力，住壽百劫，修千三昧已，入金剛三昧，同一切法性，二諦一諦一合相。復住
壽千劫，覺佛威儀，乃至入佛行處，坐佛道場，超度三魔。復住壽萬劫，化現成佛
，乃至現同古昔諸佛，常行中道，大樂無為，而生滅為異故。」是謂等覺三地。
　　於九識中，皎然明淨。第九庵摩羅識，即真如也，自性清淨心也。皎然明淨，
無有諸影者，自性清淨無有虛妄也。
　　<經>【善男子。是法非因非緣。智自用故。非動非靜。用性空故。義非有無。
　　　空相空故。善男子。若化眾生。令彼眾生觀入是義。入是義者是見如來
　　　。】</經>
　　是法非因非緣，智自用故。
　　一切法皆因緣生，何故謂是法非因非緣呢？因為因緣所生法，無性皆空。以性
空故，所以說非因非緣。由於此空智自體之用，而現諸法故。
　　非動非靜，用性空故。
　　因為緣起用性是空，如是空性，無動無靜。
　　義非有無，空相空故。
　　以「有」空，故非有。以「空」亦空，故非無。故曰義非有無。
　　善男子！若欲度化眾生，令彼眾生觀入是畢竟空義。入是義者，便是見佛法身
也。
　　<經>【舍利弗言。如來義觀不住諸流。應離四禪而超有頂。佛言。如是。何以
　　　故。一切法名數。四禪亦如是。若見如來者。如來心自在。常在滅盡處
　　　。不出亦不入。內外平等故。善男子。如彼諸禪觀。皆為想空定。是如
　　　非復彼。何以故。以如觀如。實不見觀。如相諸相。相已寂滅。寂滅即
　　　如義。如彼想禪定。是動非是禪。何以故。禪性離諸動。非染非所染。
　　　非法非影。離諸分別。本利義故。善男子。如是觀定。乃名為禪。】</經>
　　舍利弗讚歎言，如來所說義觀，已超出三界，不住諸流。有四流，一、見流，
三界之見惑。二、欲流，除去三界見惑及三界之無明惑，其餘欲界之惑。三、有流
，上二界一切惑，除去見流及無明流，其餘上二界一切惑。四、無明流，三界之無
明。此四法漂流眾生不出生死，故名曰流。如此諸流，不出三界，而如來義觀，超
出三界，故不住諸流。
　　應離四禪，而超有頂。
　　四禪與有頂，均為色界天。四禪有九天，無雲天，福生天，廣果天，無想天，
無煩天，無熱天，善見天，善現天，色究竟天。而無煩無熱善見善現色究竟等五天
，乃三果聖人所居，又曰五不還天。
　　而超有頂，有頂者有頂之天，即色究竟天。因居有形世界之頂，故曰有頂。
　　佛言如是！何以故？一切法名數，四禪亦如是。
　　佛言一切法皆是名數，名數者，名相也。有二種數，一、數量數，如一多等數
。二、色心有為數，如陰界入等。四禪亦如是者，四禪亦有為法攝也。
　　若見如來者，如來者無來無去，是佛法身。法身無礙，故如來心自在。常在滅
盡處，滅一切相也，與滅受想定不同。以滅一切相，畢竟空故，所以不出不入，內
外平等。內外平等者，出定入定，皆一如也。
　　善男子下，反釋諸禪取相者，與是空如之法不同。譬如彼諸禪觀，皆為想空定
。想空定者，取空相之定也。是如非復彼，此空如之法，與想空定不同也。
　　何以故？以如觀如，實不見觀。如相諸相，相已寂滅。寂滅即如義。
　　如者不二也，以不二觀不二，則無分能觀與所觀。實不見觀者，實無能見能觀
也。不二相之諸相，其相亦皆寂滅，是無所觀也。無能無所，一切相皆寂滅，而此
寂滅，便是如如義也。
　　往往聞參禪者曰，我已開悟。睹斯經文，方知凡所有悟，皆是出入也，內外也
，取相也，有為也。本來無一物，不知汝所悟何事？
　　如彼想禪定。訶斥想空禪定之非。想空禪定者，是動非是禪，直斥其非也。動
者，有生住滅相，是法不空也。
　　何以故？禪性離諸生住滅相，非是有為非是無為。云何非有為？不住生死故。
云何非無為？不住涅槃故。一切不住，便是大禪定。禪性離諸動，非能染，非所染
。非法非非法，亦非法影也。因為禪性離諸分別，乃本覺利故。若如是起觀修定，
方名為禪也。
　　<經>【舍利弗言。不可思議。如來常以如實而化眾生如是實義。多文廣義。利
　　　根眾生乃可修之。鈍根眾生難以措意。云何方便令彼鈍根得入是諦。佛
　　　言。令彼鈍根受持一四句偈。即入實諦。一切佛法。攝在一四偈中。舍
　　　利弗言。云何一四句偈。願為說之。於是尊者。而說偈言
　　　因緣所生義　　是義滅非生　　滅諸生滅義　　是義生非滅
　　　爾時大眾。聞說是偈。僉大歡喜。皆得滅生滅。生般若性空智海。】</經>
　　舍利弗言，誠不可思議也！如來常以如實而化眾生。如實者，二諦也，如來常
以二諦說法度化眾生。真諦者，不生不滅，實也。俗諦者，不二不異，如也。
　　如是二諦實義，多文廣義，文繁而義理深廣也。利根的眾生，方可聞熏修習。
鈍根的眾生，難以留意修習。佛有何方便，令鈍根人，亦能入是諦理呢？
　　佛言今有一四句偈，少文而廣義。能令鈍根人不耐廣尋經義者，而入諦理。於
是佛說偈言：
　　「因緣所生義，是義滅非生，滅諸生滅義，是義生非滅。」
　　因緣所生法，其道理是空寂的。既是空寂，所以因緣所生義，即是無生義。故
曰是義滅非生，此言緣起即性空也。
　　如是因緣所生的道理，滅一切生滅相。滅生相則非有為，滅滅相則非無為。是
義生非滅，如是一切寂滅的道理，是一切法實性，非是斷滅也。亦可謂性空即緣起
也。
　　爾時大眾聞說此偈，皆大歡喜。皆滅生滅，滅生滅者，皆得無生法忍也。生於
般若性空智海。因為一念不生般若生，故生於般若性空智海。
<篇>金剛三昧經一波記</篇>

　　　　<節>如來藏品第七</節>
　　<經>【爾時梵行長者從本際起。而白佛言。尊者。生義不滅滅義不生。如是如
　　　義即佛菩提。菩提之性則無分別。無分別智分別無窮。無窮之相唯分別
　　　滅。如是義相不可思議。不思議中乃無分別。尊者。一切法數無量無邊
　　　。無邊法相一實義性唯住一性。其事云何。佛言。長者。不可思議我說
　　　諸法。為迷者故。方便導故。一切法相一實義智。何以故。譬如一市開
　　　四大門。是四門中皆歸一市。如彼眾庶隨意所入。種種法味亦復如是。】</經>
　　爾時梵行長者，從本際起。本際者，真際也，實際也。從本際起者，欲請佛說
方便道也。而白佛言，生義不滅，滅義不生。如是如義，即佛菩提。
　　欲請佛說一實義之先，先讚佛菩提，復明己解佛所說義。
　　生義不滅，有生則必有滅，今言不滅，當是無生。換句話說，生以無生為義。
滅義不生，不生則是無滅。換句話說，滅以無滅為義。
　　生以無生為義，無生以生為義。滅以無滅為義，無滅以滅為義。於是諸法生而
無生，無生而生。滅而無滅，無滅而滅。這種諸法如義，便是佛無上菩提。
　　既然如是，則菩提之性，無有分別。佛證無分別智，乃能分別一切。無分別智
者，實智也。分別一切者，權智也。佛由實智出權智，權智則分別無窮。諸佛權智
，不可思議。
　　無窮之相，唯分別滅。
　　諸法無窮之相，總歸無相。故曰唯分別滅。如是理事性相，言語道斷，思慮亦
絕，故不可思議。不可思議之法，乃不可分別也。
　　梵行長者，仰稱佛曰，尊者！一切法數，名相無量無邊。這無量無邊法數，雖
名相無量無邊，而皆歸一實理性。所以其理，唯住一性。其事云何？求佛分別解說
。
　　佛言，長者！此法性不可思議。我所說諸法，只是為迷惑眾生而說，只是方便
誘導而已。其實一切法相，皆一實義智耳。一實義智者，同一真如，同一無上覺也
。以下以譬喻說明。
　　譬如一市，開四大門。雖開四門，而四門皆歸一市。如彼眾生，隨種種法門，
皆入一實義性，亦復如是。此即所謂歸元無二，方便多門也。
　　<經>【梵行長者言。法若如是。我住一味。應攝一切諸味。佛言。如是如是。
　　　何以故。一味實義如一大海。一切眾流無有不入。長者。一切法味猶彼
　　　眾流。名數雖殊其水不異。若住大海則括眾流。住於一味則攝諸味。】</經>
　　梵行長者言，法若如是者，我住本際一味，應攝一切諸法門。是不是呢？
　　佛印可曰如是如是！此一味實義者，如一大海，能括眾流。何謂一味實義？一
味實義者，佛生一如，性相常住也。
　　長者！一切法味，猶如一切眾流。名數雖異，而其水性不二。譬如住於大海，
則總括眾流。若住本際一味，則能攝一切法味。
　　<經>【梵行長者言。諸法一味。云何三乘道。其智有異。佛言。長者。譬如江
　　　河淮海。大小異故。深淺殊故。名文別故。水在江中名為江水。水在淮
　　　中名為淮水。水在河中名為河水。俱在海中唯名海水。法亦如是。俱在
　　　真如。唯名佛道。長者。住一佛道。即達三行。】</經>
　　梵行長者言，既然諸法皆是一味。為何三乘人得三乘道，其智慧有高下不同呢
？若謂諸法皆是一味平等，應該三乘智慧皆是一樣才對。
　　佛用譬喻回答說，譬如江河淮海，其水大小不同。三乘智亦像江河淮海一樣，
有深淺的不同。
　　江河淮海，僅是名言文字的差別，其水卻是一樣的。水在江中，名江水。在淮
中名淮水，在河中名河水。江河淮水都在海中時，則名海水。但江河淮海，都是只
是一水。
　　法亦如是，在聲聞人中，則名聲聞道。在緣覺人中，則名辟支佛道。在菩薩中
，則名菩薩道。雖有三乘名字，但入於佛道，同是一味佛道。
　　長者！住一佛道，即達三行。何為三行，下文自有解釋。
　　<經>【梵行長者言。云何三行。佛言。一隨事取行。二隨識取行。三隨如取行
　　　。長者。如是三行總攝眾門。一切法門無不此入。入是行者。不生空相
　　　。如是入者。可謂入如來藏。入如來藏者。入不入故。】</經>
　　梵行長者問言，何為三行？
　　佛回答說，一、隨事取行，二、隨識取行，三、隨如取行。
　　隨事取行者，知一切事相皆假，猶如空華。雖隨順而起行，但知其為假，而不
住生死，不起煩惱。
　　隨識取行者，知一切如幻事相，皆心所造。一切事相，唯識所現。修學佛道，
唯在淨心，別無他事。一心清淨，則一切法淨，佛道成矣。故修行人，不應徒滯空
寂，但應自淨其意。經云制心一處，無事不辦。此乃隨識取行。
　　隨如取行者，心無住也，法無礙也。一切無住，自然一切無礙。理不礙事，事
不礙理，事事各不相礙。心不礙境，境不礙心。何以故？心中無事，事中無心也。
　　長者！如是三行，總攝眾門。一切法門，無不入此三行。入此三行者，便不住
著空相。以其行如如無礙，事理圓融故。如是入三行者，可謂入如來藏。
　　不增不減經，分別說如來藏有三種。一、如來藏本際相應體及清淨法。二、如
來藏本際不相應體，及煩惱纏不清淨法。二、如來藏未來際平等恒及有法。
　　一者，此法如實，不虛妄不離不脫，智慧清淨，真如法界不思議法。無始本際
來，有此清淨相應法體。舍利弗！我依此清淨真如法界，為眾生故，說為不可思議
法自性清淨心。
　　二者，此本際來離脫不相應煩惱所纏不清淨法，唯有如來菩提智之所能斷。舍
利弗！我為眾生故，說為客塵煩惱所染，自性清淨心不可思議法。
　　三者，即一切諸法根本，備一切法，具一切法，於世法中不離不脫，真實一切
法，住持一切法，攝一切法。舍利弗！我依此不生不滅常恒清涼不變歸依，不可思
議清涼法界，說名眾生。
　　佛性論解釋如來藏說，藏有三種，所攝藏，約自性佛性，一切眾性為如如境所
攝。換句話說，即如來藏眾生。隱覆藏，如來性被煩惱隱覆。即是眾生藏如來。能
攝藏，果地一切功德住應得性時，攝之以盡。第一句是以實攝妄。第二句是以妄攝
實。第三句是以實攝實。
　　據義而論，如來藏本際相應體及清淨法，即所攝藏。如來藏本際不相應體，及
煩惱纏不清淨法，即隱覆藏。如來藏未來際平等恒及有法，即能攝藏。故真諦三藏
亦說，如來藏未來際平等恒及有法者，一心之體，遍於三際也。
　　如來藏即是法身。法身被煩惱所覆，便名如來藏。如來藏出煩惱纏，便名法身
。而法身非身非非身，不可得無有邊際，故入如來藏者，入無所入也。
　　<經>【梵行長者言。不可思議。入如來藏。如苗成實。無有入處。本根利力。
　　　利成得本。得本實際。其智幾何。佛言。其智無窮。略而言之。其智有
　　　四。何者為四。一者定智。所謂隨如。二者不定智。所謂方便破病。三
　　　者涅槃智。所謂除電覺際。四者究竟智。所謂入實具足佛道。長者。如
　　　是四大事用。過去諸佛所說。是大橋梁。是大津濟。若化眾生。應用是
　　　智。】</經>
　　梵行長者讚歎言，誠不可思議，入如來藏者，如禾苗結成果實，而其果實，無
有入處。雖無入處，而果實不謬。猶如來藏，法身雖無入處，而法身不謬。
　　本根利力，利成得本。得本實際，其智幾何？
　　由此本際真如根利之力，利成則得本際真如。請問如來，得本實際，究竟其智
慧有多少？
　　佛言如果廣說，其智慧無窮。略而言之，其智慧有四。以下分別解說。
　　一者定智。所謂隨如。定智者不變也，隨如者無礙也。此言菩薩智慧，隨緣不
變。
　　二者不定智。所謂方便破病。不定智者，方便隨緣。菩薩為除眾生之病，不變
而能隨緣。
　　三者涅槃智。所謂除電覺際。電覺際者，其覺有間斷也，不常住也。猶如電光
，暫時一現。菩薩有三昧，名電光三昧。菩薩住是三昧，於無始世來所失之道，還
復能得，如電光之暫現。究竟涅槃智則不如是，涅槃智常住不失，故曰除電覺際。
　　四者究竟智。所謂入實具足佛道。入實具足佛道者，究竟阿耨多羅三藐三菩提
也。
　　總而言之，前二智是他受用，後二智是自受用。於他受用，則是隨緣不變，不
變隨緣。於自受用，則是斷德圓，智德滿。涅槃智者，斷德圓也。究竟智者，智德
滿也。
　　長者！如是四大事用。佛出現於世，以一大事因緣故。一大事者，實相也，無
上佛道也。實相無相，無二無別故曰「一」。實相一切相，無所不是，賅無不盡，
故曰「大」。如來出世，以佛事度生，故曰「事」。眾生皆有佛性是其因心。諸佛
大悲為懷，導引眾生得究竟樂，是其緣力。一大事因緣者，為令一切眾生入實相也
，為令一切眾生，皆成佛道也。
　　而此四智，則是成就一大事因緣之妙用。過去諸佛皆說此四智，我今亦為菩薩
宣說。此四智者，是度眾生的大橋樑，大津濟。大津濟者，大舟航也。
　　菩薩若欲度化眾生，應用此四智。
　　<經>【長者。用是大用。復有三大事。一者於三三昧內外不相奪。二者於大義
　　　科隨道擇滅。三者於如慧定以悲俱利。如是三事。成就菩提。不行是事
　　　。則不能流入彼四智海。為諸大魔所得其便。長者。汝等大眾。乃至成
　　　佛。常當修習勿令暫失。】</經>
　　佛告梵行長者，以此四智之大用，還有三件大事須要注意。一者於三三昧，內
外不相奪。二者於大義科隨道擇滅。三者於如慧定，以悲俱利。
　　三三昧者，空三昧，無相三昧，無作三昧。內者自度，外者化他。不以自度而
廢化他，不以化他而失自度。不以自度而廢化他者，不變而能隨緣也。不以化他而
失自度者，隨緣而能不變也。是之謂內外不相奪。
　　大義科下文有解釋。擇滅者，擇即揀擇，滅即寂滅。謂聲聞人，以智慧揀擇，
離見思惑，證寂滅涅槃也。此處所謂擇滅者，意在以真智慧力，擇滅四大三科之相
。
　　三者於如如無礙慧、定二道，起大悲心自利利他俱利也。何故不曰「定慧」，
而曰「慧定」？因為定者重在自度，慧者功能化他。今以大悲行，自他俱利，重在
於慧，故云「慧定」。如慧定者，慧不礙定，隨緣不失性也。定不礙慧，無性能隨
緣也。
　　如是三事，成就無上菩提。如果不行如是三事，則不能流入以上四智慧海。若
不行如是三事，便為諸大魔所得其便。長者！汝等大眾，一直至成佛，常當修習此
三件大事，勿令暫失也。
　　總說此三大事，不外以真智慧力，自度化他也。
　　<經>【梵行長者言。云何三三昧。佛言。三三昧者。所謂空三昧無相三昧無作
　　　三昧。如是三昧。梵行長者言。云何於大義科。佛言。大謂四大。義謂
　　　陰界入等。科謂本識。是謂於大義科。】</經>
　　梵行長者問，何為三三昧？答曰，空三昧，無相三昧，無作三昧。
　　梵行長者問，何為大義科？答曰，大者地水火風四大。義謂色受想行識等五陰
。界者十八界，六根六塵六識。入者十二入，六根對六塵。
　　科謂本識，本識者，第八阿賴耶識也。阿賴耶譯為藏，具能藏、所藏、執藏義
。能藏者，能持染種子也。種子是所藏，此識名能藏。所藏者，是雜染法所熏所依
故。雜染法名能藏（能熏），此識便名所藏。執藏者，此識為第七識之所執藏，第
七識執為內自我。因為此識為一切法之根本，故名本識。是之謂大義科也。
　　<經>【梵行長者言。不可思議。如是智事。自利利人。過三界地。不住涅槃。
　　　入菩薩道。如是法相是生滅法。以分別故。若離分別。法應不滅。爾時
　　　如來欲宣此義。而說偈言：
　　　法從分別生　　還從分別滅　　滅諸分別法　　是法非生滅】</經>
　　梵行長者言，誠不可思議也！這四種智，自利利人，卻超過三界地，不住生死
也。不住涅槃不滯空寂，入菩薩道度眾生也。
　　最後梵行長者讚歎說，這種緣起法相，是生滅法，因為眾生起分別見故。眾生
起分別見，於是見生見滅。如果眾生離分別見，則不見生亦不見滅，故彼法性應不
滅也。
　　爾時如來欲宣此不生不滅義，而說偈言：
　　法從分別生，還從分別滅，滅諸分別法，是法非生滅。
　　「分別」者，緣起也。以緣起故，諸法現有生滅相。故生是因緣生，滅是因緣
滅。然因緣假現而無自性，眾生妄執為實，見有生滅。如果滅諸眾生的分別執著，
則法性空寂而非生滅。
　　<經>【爾時梵行長者聞說是偈。心大欣懌。欲宣其義。而說偈言
　　　諸法本寂滅　　寂滅亦無生　　是諸生滅法　　是法非無生
　　　彼則不共此　　為有斷常故　　此則離於二　　亦不在一住
　　　若說法有一　　是相如毛輪　　如焰水迷倒　　為諸虛妄故
　　　若見於法無　　是法同於空　　如盲無目倒　　說法如龜毛
　　　我今聞佛說　　知法非二見　　亦不依中住　　故從無住取
　　　如來所說法　　悉從於無住　　我從無住處　　是處禮如來
　　　敬禮如來相　　等空不動智　　不著無處所　　敬禮無住身
　　　我於一切處　　常見諸如來　　唯願諸如來　　為我說常法】</經>
　　爾時梵行長者，聞佛說此偈後，心大歡喜。欲宣此無生之義，於是說偈言：
　　諸法本寂滅，寂滅亦無生，是諸生滅法，是法非無生。
　　諸法實相，本來寂滅。寂滅者，無生無滅也。一切法無非實相，故一切法本來
無生無滅。此半偈者，總顯正義。後半偈用斥其非。寂滅亦無生者，謂雖諸法寂滅
，而此「寂滅」亦無也。
　　是諸生滅法者，皆緣起幻相也。以幻現故，似有生有滅。然而幻相非實，寂滅
是真，故曰是法非無生。是法非無生者，是法非寂滅也。
　　彼則不共此，為有斷常故，此則離於二，亦不在一住。
　　第二頌重申第一頌義。「彼」者，謂是諸生滅法也。「此」者，謂諸法本寂滅
也。言彼生滅法，與此寂滅法不同。因為彼生滅法，有斷有常故。生謂之常，滅謂
之斷。因為生滅法著斷常二邊，所以與此寂滅法不共。
　　此寂滅法，則離於斷常二邊。但是亦不在一住，即所謂離於二邊，亦復不住於
中。因為無所住義，即寂滅義也。
　　若說法有一，是相如毛輪，如焰水迷倒，為諸虛妄故。
　　謂一切法因緣幻現，無有決定。若說法有一者，若說法有決定也。如果說法有
決定相，當知其相猶毛輪。
　　毛者輕毛也。輕毛隨風飄動，無有決定。輪者轉火輪。手執火把，掄臂轉動，
似有圓圈出現，但其火圈，只是幻相而已。所以毛輪者，用喻無有定法，只是幻相
而已。
　　春郊曠野，有陽氣浮動，遙望似水，近視卻無。莊子名為野馬，佛經名為陽焰
。若以幻相之陽焰為水，是迷惑顛倒。皆是虛妄執著。
　　若見於法無，是法同於空，如盲無目倒，說法如龜毛。
　　見諸法有，固是迷惑。若見諸法是無，同樣亦是迷惑。一切法等同虛空，不可
說有，亦不可說無。以諸法性空寂滅，故不可謂有。以諸法緣起萬相，故不可云無
。
　　如盲無目倒者，若人見法定有或定無，便如盲人無目，顛倒見也。口說諸法是
實有實無者，猶如龜毛兔角一般。
　　我今聞佛說，知法非二見，亦不依中住，故從無住取。
　　我今聽佛所說，方知法非斷常有無二邊見。法離二邊，復不住於中，故一切法
無住亦無取著也。
　　如來所說法，悉從於無住，我從無住處，是處禮如來。
　　佛說諸法，皆無所住。此無所住法，便是本際。梵行長者從本際起而來白佛，
即從無住起也。故曰我從無住處，是處禮如來。
　　以下一頌，稱讚如來。如來相者，相而無相，無相而相也。以如來無所住，妙
湛總持不動也。如來無所住，無所依，是故我敬禮此無住身。
　　最後一頌，請佛說常住之法。我於一切處，常見諸如來者，即以無住心，契無
相法也。
　　<經>【爾時如來而作是言。諸善男子。汝等諦聽。為汝眾等說於常法。善男子
　　　。常法非常法。非說亦非字。非諦非解脫。非無非境界。離諸妄斷際。
　　　是法非無常。離諸常斷見。了見識為常。是識常寂滅。寂滅亦寂滅。善
　　　男子。知法寂滅者。不寂滅心。心常寂滅。得寂滅者。心常真觀知諸名
　　　色。唯是癡心。癡心分別。分別諸法。更無異事出於名色。知法如是不
　　　隨文語。心心於義不分別我。知我假名即得寂滅。若得寂滅。即得阿耨
　　　多羅三藐三菩提。】</經>
　　諸法因緣生，緣生故無性，無性故性空。以無性故，乃能隨緣生諸法。如是則
空而不空，空即緣起故。有而非有，緣起即空故。以性空即緣起，故非有而有，性
不礙相也。以緣起即性空，故不空而空，相不礙性也。性不礙相，則非有而有，有
而非有，謂之妙有。相不礙性，則不空而空，空而不空，謂之真空。若非妙有，便
成定性有。若非真空，便是斷滅空。一切法非常非斷復不住中，故如是之法，有佛
無佛性相常住也。
　　常法非常法，非說亦非字。
　　常法者，非決定法，非有住法。亦非言語相，亦非文字相。
　　非諦非解脫。諦者諦理也，非是諦理，因為理外無法故，無法非諦理也，法寂
滅也，法無分別也。非解脫者，以法本寂滅，法本無縛故。
　　非無非境界。境界者有也相也。謂法非無非有也。離諸妄斷際者，離諸常斷相
也。
　　是法非無常，離諸常斷見。無常者，斷滅空也。是法非是斷滅空，乃性相常住
。謂其空，卻是橫遍豎窮，故空而非斷。謂其有，卻是空寂無物，故有而非常。非
無非境界，離諸妄斷際，是離諸常斷相。是法非無常，是離諸常斷見。
　　如果了知見與相皆是假，便可了知諸法唯心所造，唯識所現，故曰了見識為常
。
　　識者第八阿賴耶識也，唯識宗曰自證分。相、見二分，由之而生。護法菩薩謂
：「諸識體，即自證分。轉似相、見二分而生。」
　　見分者，我也。相分者，法也。我與法皆假，乃唯識所生。故曰唯識無境，以
境由識變故。
　　阿賴耶識實性，是真是常。以阿賴耶識實性，即真如也。即此真如，亦曰唯心
。
　　是識常寂滅，寂滅亦寂滅。
　　我們已經知道此識實性，即是真如。而真如者即畢竟空性。畢竟空建立一切法
，故第八識轉似相、見二分。既然此識實性乃畢竟空，故是識常寂滅，寂滅亦寂滅
。如此識之實性，常住不變也。以畢竟空建立一切法，故知此識非是絕對的空無。
而是真是常。今見此經，當知空之與有，相成復相奪。相成則亦空亦有，相奪則非
空非有。故知護法清辯二位菩薩空有之爭，二者皆是也。若無二位菩薩，空有之理
，何由得明。故於空於有，大可不必定其是非也。
　　善男子！知法寂滅者，不寂滅心。
　　能知法寂滅之「知」，便是不寂滅之心。因為心是其名，知是其實也。以不寂
滅心了知寂滅，故了見識為常。
　　心常寂滅，得寂滅者，心常真觀。
　　心常寂滅者，識心本無性，以無性故，乃能隨緣起用。無性心體隨緣起用，故
得寂滅者，是心體常真觀照。這便是真常之法也。是知真常之法者，一心是。唯此
一心，能生萬法。萬法生滅，一心是常。
　　知諸名色，唯是癡心。癡心分別，分別諸法，更無異事。出於名色，知法如是
，不隨文語。
　　若唯知執著於名色，便是愚癡之心，非寂滅心，非真常心也。名色者，五陰法
之略稱，即身心也。色法為身，受想行識四陰為心。只知執著五陰身心者，是愚癡
心。
　　此愚癡心，妄起分別。以妄起分別故，乃分別諸法。故知識外無法，而見有諸
法者，唯是癡心分別所生之見。不關他物，故曰更無異事。
　　如果出離於名色之執著，便知一切法唯心所造唯識所現，便不會執著言語文字
相了。因為眾生分別諸法，唯是分別言語文字相。離開言語文字相，實際上無有一
法可得。故曰不隨文語。
　　心心於義，不分別我。知我假名，即得寂滅。
　　既知一切法唯心所造，便知心與心所唯是一心。於是知我與我所，唯一心現，
便不因我而分別法了。若知「我」只是假名，即得寂滅矣。得寂滅者，即是得阿耨
多羅三藐三菩提。
　　<經>【爾時長者梵行聞說是語。而說偈言
　　　名相分別事　　及法名為三　　真如正妙智　　及彼成於五
　　　我今知是法　　斷常之所繫　　入於生滅道　　是斷非是常
　　　如來說空法　　遠離於斷常　　因緣無不生　　不生故不滅
　　　因緣執為有　　如採空中華　　猶取石女子　　畢竟不可得
　　　離諸因緣取　　亦不從他滅　　及於己義大　　依如故得實
　　　是故真如法　　常自在如如　　一切諸萬法　　非如識所化
　　　離識法即空　　故從空處說　　滅諸生滅法　　而住於涅槃
　　　大悲之所奪　　涅槃滅不住　　轉所取能取　　入於如來藏
　　　爾時大眾聞說是義。皆得正命。入於如來如來藏海。】</經>
　　爾時梵行長者，聞佛說法已，以偈宣說此義。
　　名相分別事，及法名為三，真如正妙智，及彼成於五。
　　此所謂五法，見於楞伽經。五法者，相、名、妄想、真智、如如。五法中，相
、名、妄想三者為妄，真智如如二者為真。法者緣生無性，唯是相、名而已。眾生
取著相、名而見有法，故法者皆妄想也。
　　我今知是法，斷常之所繫，入於生滅道，是斷非是常。
　　我今聞佛所說，知一切法皆是斷常二見所繫著。以虛妄故，諸法皆入於生滅道
。以生滅故，所以是斷不是常法。
　　如來說空法，遠離於斷常，因緣無不生，不生故不滅。
　　如來說一切法空，於是遠離斷常二見。何以故？因為因緣所生法，即是空義。
空故所以不生，是曰因緣無不生。有生方有滅，今既不生，故亦無滅。
　　因緣執為有，如採空中華，猶取石女子，畢竟不可得。
　　眾生妄執因緣所生法為實有，好像採空華一般。石女子是不生育的女子。又好
像要求石女子生育，這是不可得的。
　　離諸因緣取，亦不從他滅，及於己義大，依如故得實。
　　如果取著因緣以外有生，此亦不可得也。故曰離諸因緣取，亦不從他滅。因為
因緣無性，此無性即真智如如，是常法也。
　　己義大，己即本識也。故己義大，即本識，陰界入，及四大。換句話說，即大
義科。大義科一切法，皆如如不二，這樣便真實了。
　　是故真如法，常自在如如，一切諸萬法，非如識所化。
　　真如法性空如不二，無住無礙，故自在如如。一切萬法，皆悉空寂而無實體。
以無實體故，所以不是常法。一切萬法，皆唯識變現。以法無實體，故不得異與不
異。故曰非如識所化。
　　離識法即空，故從空處說，滅諸生滅法，而住於涅槃。
　　唯識無法，故曰離識法即空。故說法者，無說而說，說而無說也。如果能滅除
諸生滅法相，不起生滅見，便是住於涅槃了。住於涅槃者，明即是常法也。
　　大悲之所奪，涅槃滅不住，轉所取能取，入於如來藏。
　　大悲者稱佛也。大悲之所奪，是佛不住涅槃意，所以說涅槃滅不住。所取者佛
果，能取者眾生。又可所取者佛果，能取者眾生之佛性。
　　入於如來藏。佛性論說，藏有三種，一、所攝藏，約自性佛性。一切眾性為如
如境所攝。即如來藏眾生也。二、隱覆藏，如來性被煩惱隱覆。即是眾生藏如來也
。三、能攝藏，果地一切功德，住應得性時，攝之以盡。第一句是以實攝妄，第二
句是以妄攝實，第三句是以實攝實。轉能取與所取，皆入於如來藏也。
　　爾時大眾聞說是義，皆離諸邪命而得正命。入於如來藏海。
<篇>金剛三昧經一波記</篇>

　　　　<節>總持品第八</節>
　　<經>【爾時地藏菩薩從眾中起至于佛前。合掌跪而白佛言。尊者。我觀大眾
　　　心有疑事。猶未得決。今者如來欲為除疑。我今為眾隨疑所<問>問。</問>願佛慈
　　　悲垂哀聽許。佛言。菩薩摩訶薩。汝能如是救度眾生。是大悲愍不可思
　　　議。汝當廣<問>問。</問>為汝宣說。地藏菩薩言。一切諸法云何不緣生。爾時如
　　　來欲宣此義。而說偈言
　　　若法緣所生　　離緣可無法　　云何法性無　　而緣可生法】</經>
　　地藏菩薩稟大誓願，地獄不空誓不成佛。十方諸佛之所讚歎，故世尊歎曰，菩
薩摩訶薩！汝能救度眾生，是大慈愍，不可思議。
　　地藏菩薩問言，一切諸法，為何不從緣生呢？換句話說，為何因緣所生法，皆
無生呢？
　　佛以偈回<答>答曰：</答>
　　「若法緣所生，離緣可無法，云何法性無，而緣可生法。」
　　佛的意思是，如果法從因緣所生，當然離開因緣便無有法。既然法性無，何故
因緣能生法呢？
　　若法因緣中無，謂法從因緣生不合道理。因為因緣中無法而能生法，則非因緣
中亦同樣無法，應該非因緣亦能生法。
　　若法因緣中有，而言法從因緣生，亦不合道理。既然因緣中已有法，何得謂法
從因緣生？故知因緣所生法，無生也。
　　<經>【爾時地藏菩薩言。法若無生云何說法法從心生。於是尊者。而說偈言
　　　是心所生法　　是法能所取　　如醉眼空華　　是法然非彼】</經>
　　地藏菩薩言，如果一切法無生，為何佛說法法皆從心生呢？
　　佛回答言，心所生法，此法性實空也。所生者只是幻相假現。故曰唯識無境，
唯識無境者，心外無法也。凡夫不如實知，計著有真實法，而以能取之心，取彼所
取之法。不知能取所取，唯是一心。猶如醉眼看空華，以為空華是實有者。心所生
法，無性無生，故非彼凡夫執為實有之法也。
　　<經>【爾時地藏菩薩言。法若如是法則無待。無待之法法應自成。於是尊者。
　　　而說偈言
　　　法本無有無　　自他亦復爾　　不始亦不終　　成敗則不住】</經>
　　地藏菩薩言，如果諸法性空，諸法無生。那麼此法則無對待。無對待之法，便
應自己成就。怎能說此法無生呢？
　　當知這是地藏菩薩，故意如此<問>問。</問>因為凡夫執有，易作如是想故。所以菩薩代
凡夫而<問>問。</問>若作如是想者，便是執著一切法有，不知一切法空。
　　於是如來回答說，一切法畢竟空，以諸法無性故。於畢竟空中，無有亦無無。
無自與他的對待，亦無無待的自成。亦無始終生滅，亦無成之與敗。於此一切皆悉
不住，如此空如之法，怎能說是法法自成呢？
　　<經>【爾時地藏菩薩言。一切諸法相即本涅槃。涅槃及空相亦如是。無是等法
　　　。是法應如。佛言。無如是法。是法是如。地藏菩薩言。不可思議。如
　　　是如相。非共不共。意取業取。即皆空寂。空寂心法。俱不可取。亦應
　　　寂滅。於是尊者。而說偈言
　　　一切空寂法　　是法寂不空　　彼心不空時　　是得心不有】</經>
　　地藏菩薩隨順佛旨言，如佛所說，一切諸法相，便是本來涅槃。因為一切諸法
相，皆如幻空寂。此空寂性，便是涅槃。故曰涅槃及諸法之空相，亦復如是。如是
說來，無有如是等一切法，是法便如如不異了。
　　佛印可曰，不錯，無如是諸法，則諸法無礙，是法是平等如如的。這便是空如
之法了。
　　地藏菩薩讚歎曰，如此如如之相，不可住不可取。非是共相，亦非不共相。非
可意取，亦非可業取，以無法可得故。非業取者，非身口業可取也。非意取業取者
，非身口意三業可取也。
　　如是如相，即皆空寂。空寂心與空寂法，俱不可取。空寂心法，亦應寂滅。亦
應寂滅者，即本來涅槃。
　　於是佛說偈言，一切空寂之法，此法雖然寂滅，而非斷滅空。因為畢竟空中，
建立一切法故。因為空性能隨緣，隨緣現諸法故。
　　彼心不空時，以心生萬法，故曰彼心不空時。然而是得心不有，是心不可得也
。是知此心空而不空，不空而空，是謂二空如來藏。空而不空，故具生一切法。不
空而空，故一覺常靈。
　　<經>【爾時地藏菩薩言。是法非三諦。色空心亦滅。是法本滅時。是法應是滅
　　　。於是尊者。而說偈言
　　　法本無自性　　由彼之所生　　不於如是處　　而有彼如是】</經>
　　地藏菩薩言，此法非是三諦。因為色、空、心亦滅故。此法本來寂滅，所以此
法應是空的。
　　三諦見於仁王般若波羅蜜經。仁王經二諦品第四說：「大王！若有若無者，即
世諦也。以三諦攝一切法，空諦，色諦，心諦故。我說一切法不出三諦。」故本經
云，色、空、心亦滅。
　　仁王般若經，在金剛般若以後所說。因為仁王般若序品曾有，「……前已為我
等大眾，二十九年說摩訶般若波羅蜜，金剛般若波羅蜜，天王問般若波羅蜜，光讚
般若波羅蜜。今日如來放大光明，斯作何事。」故知仁王般若，於如是等經以後所
說。
　　天臺發揮之空假中三諦，其實仁王經之色諦即是假，心諦即是中。天臺圓教義
稱空假中三諦圓融不二，所謂一空一切空，一假一切假，一中一切中。即甚合本經
之義也。
　　佛即說偈，一切法皆無自性，皆是依他而起，故曰由彼之所生。一切法皆無自
性，依他所生，即是因緣所生。因緣所生法，即是本來寂滅。生是空生，滅是空滅
，於法無所有。
　　不於如是處，而有彼如是。雖云「由彼之所生」，但是並非於無自性中，而有
彼也。而是彼亦無自性，因為彼亦是依他起，故彼亦如是無自性也。
　　<經>【爾時地藏菩薩言。一切諸法無生無滅。云何不一。於是尊者。而說偈言
　　　法住處無在　　相數空故無　　名說二與法　　是則能所取】</經>
　　地藏菩薩言，若一切法皆不生不滅，為何不說是一法呢？因為不生不滅則不二
，應是一法。
　　當知一切皆悉空寂，皆悉無住。空寂無住之法，不得謂一，亦不得謂二。如果
謂一是有所住，謂二亦是有所住。以法無住故，所以非二亦非一。
　　於是佛以偈宣明其義。法住處無住者，法以無住為住也。以法無住無決定故，
所以一切相及名數，皆空無所有。至於「名」「言說」此二與妄想所生之法，皆是
妄想心，起能取所取之虛妄見也。
　　<經>【爾時地藏菩薩言。一切諸法相。不住於二岸。亦不住中流。心識亦如是
　　　。云何諸境界。從識之所生。若識能有生。是識亦從生。云何無生識。
　　　能生有所生。於是尊者。而說偈言
　　　所生能生二　　是二能所緣　　俱本各自無　　取有空華幻
　　　識生於未時　　境不是時生　　於境生未時　　是時識亦滅
　　　彼即本俱無　　亦不有無有　　無生識亦無　　云何境從有】</經>
　　地藏菩薩言，如此說來，一切法相，非空非有不住二邊。但是離邊亦不住中，
以諸法無住故。既然法相無住無決定，心識當亦無住無決定。既然如此，怎能說諸
境界，從識所生呢？如果說識能有生，生一切法，那麼此識亦應從生而來。
　　因為若謂識自不生，自既不生，何能生一切法？若謂識自己本身亦生，識當從
生而來。既然識自身尚生滅，何能生一切法呢？若謂識自身生滅，猶能生一切法。
那麼一切法自身亦生滅，當亦能生一切法了。
　　若謂識自身不生，云何不生之識，而能有所生呢？
　　於是佛以偈回答如下。
　　所生能生二，是二能所緣，俱本各自無，取有空華幻。
　　所生能生此二者，是由能、所相緣而起。換句話說，能緣所而起能，所緣能而
起所。二者皆依他而起，各無自性，故曰俱本各自無。但是凡夫取著為實有，不知
其法猶空華之幻現也。
　　識生於未時，境不是時生，於境生未時，是時識亦滅。
　　一切法依他相緣而起，既然相緣而起，故一切法皆無自性。緣起無性之法，當
體即空。故緣起當體即空，空當體即是緣起。無有生滅，不縱不橫。如人照鏡，影
對即現。既然法無先後，故一切法無生。
　　如果說境由識生，那麼於識未生時，當然境亦不生。於境未生時，當無所了別
。既無有了別，請問了別識云何生？是知諸法皆依他而起，各無自性。如是知者，
則入圓成實性。
　　彼即本俱無，亦不有無有，無生識亦無，云何境從有。
　　彼識與境，本是俱無的。但亦不是有個「無有」。識之與境，非有非非有，非
無非非無。因緣而起，起即是空，空故乃能緣成。如是之法，空如而已，不得以先
後生滅目之。
　　一切法因緣而現，故一切法無生。既然一切法無生，當然識亦無生，怎能說境
從識生呢？當知何故一切法無生？以諸法因緣生故。因緣生則無自性，以無自性故
，所以知一切法無生。所謂無生者，以諸法無自性也。何故無自性？以諸法因緣生
故無自性。所以無生即是因緣生，因緣生即是無生。
　　<經>【爾時地藏菩薩言。法相如是內外俱空。境智二眾本來寂滅。如來所說實
　　　相。真空如是之法即非集也。佛言。如是。如實之法。無色無住。非所
　　　集。非能集。非義非大。一本利法。深功德聚。】</經>
　　地藏菩薩言，一切法相如是，內識外境俱空。境智二眾，本來寂滅。境者外境
也，智者內識也。此二皆依他而起。境以智而現，智以境而起。故境非自有，智非
孤立。所以說境智二眾，本來寂滅。
　　此即如來所說實相之法，實相之法，即是真空。真空者，空而不空，不空而空
，言亡慮絕，不可思議。
　　如是真空之法，即非集起也。非集者，即無生也。
　　佛言如是！真空即如實之法，如實之法，無色相不可住。非是所集，亦非能集
。非義非大。非義者非陰界入，非大者非地水火風。乃一覺本利之法，是甚深功德
聚也。
　　<經>【地藏菩薩言。不可思議。不思議聚。七五不生。八六寂滅。九相空無。
　　　有空無有。無空無有。如尊者所說法義皆空。入空無行不失諸業。無我
　　　我所。能所身見。內外結使。悉皆寂靜故願亦息。如是理觀。慧定真如
　　　。尊者常說。寔如空法。即良藥也。佛言。如是。何以故。法性空故。
　　　空性無生心常無生。空性無滅。心常無滅。空性無住心亦無住。空性無
　　　為心亦無為。空無出入離諸得失。界陰入等皆悉亦無。心如不著。亦復
　　　如是。菩薩。我說空法破諸有故。】</經>
　　地藏菩薩言，誠不可思議！不可思議功德聚！七五不生，八六寂滅，九相空無
，有空無有，無空無有。
　　七者第七末那識，五者前五識。八者第八阿賴耶識，六者第六意識。九者第九
庵摩羅識。
　　第七末那識執第八識，為內自我。如果第七識不執內自我，則第八阿賴耶便不
生。故曰七若不生，八便寂滅。前五識取外境，轉至第六意識執為我所。如果前五
識不生取著，第六識便無貪染。故曰五若不生，六便寂滅。
　　元曉謂七五不生者，合明二種末那之空。恒行識中，第七是末那。不恒行中五
識為末那。
　　八六寂滅者，合明二種本識之寂。恒行識中，第八是本。不恒行中，第六為本
。
　　第九庵摩羅識，即畢竟空性，故曰九相空無。於庵摩羅識中，「有空」亦空，
「無空」亦空，有空無空皆不可得。故曰「有空」無有，「無空」亦無有。
　　如佛所說，一切法義皆空。但入空無行，而不失諸業。菩薩入空無行者，心無
所住而行六度萬行也。以心無所住故，如人有目，日光明照，不失身口意三業而度
眾生也。
　　菩薩心無所住，乃能無我無我所，亦無能、所及與身見，亦無內外結使。無內
外結使者，無根塵煩惱也。內外結使，悉皆寂靜。於是根不著塵，塵不染根，故一
切願求之心亦息。如是理觀，致慧、定二道，契於真如。
　　地藏菩薩再稱佛言，尊者常說，實如空法，即良藥也。「實如」空法者，即「
真如」空法也。真如性即畢竟空性，故曰實如空法。誠治眾生病之良藥也。佛是大
醫王，知眾生病，知眾生病因，知眾生病對治，知眾生病痊已。佛知眾生病，故令
眾生知苦。佛知眾生病因，故令眾生斷集。佛知眾生病對治，故令眾生修道。佛知
眾生病痊已，故令眾生證滅。其阿伽陀藥，即實如空法也。
　　佛言如是！何以故？因為法性空故。法性空是總說，以下分別解說其含義。
　　空性無生，心常無生。心生則法生，法生則心生，二者相因而起。若人如實知
諸法性空，則心亦無生。若心不生，則無煩惱集。無煩惱集，則離病苦。
　　空性無滅，心常無滅。諸法性空，當無生亦無滅。於是不善法不生，善法不滅
。於是遠離無常，離無常者，則離壞苦矣。
　　空性無住，心亦無住。諸法性空，當無所住。於是心空，亦無能住。無能住所
住，自然無著無染。於是無煩惱集，遠離諸苦。
　　空性無為，心亦無為。諸法性空，則無生住滅三相。於是心亦無三相，而離有
為。心離有為，則無無常苦矣。
　　空無出入生滅，則心無患得患失。於是五陰十八界十二入，其性亦空。以陰界
入空故，於是心便如如不動，不染不著了。
　　佛語地藏菩薩言，菩薩！我所以說空法者，非是執空也，而是破諸有見也。
　　法本寂滅，非空非有。佛說空者，在破「有執」。佛說有者，在破「空執」。
為治眾生心，故說一切法也。佛恐怕眾生聞佛說空，生於空執。於是最後說，我說
空法者，為破眾生有執故。
　　<經>【地藏菩薩言。尊者。知有非實如陽焰水。知實非無如火性生。如是觀者
　　　是人智也。佛言。如是。何以故。是人真觀。觀一寂滅。相與不相。等
　　　以空取空以修空故。不失見佛。以見佛故不順三流。於大乘中。三解脫
　　　道一體無性。以其無性故空。空故無相。無相故無作。無作故無求。無
　　　求故無願。無願故以是知業故須淨心。以心淨故，便得見佛。以見佛故
　　　當生淨土。菩薩。於此深法。三化勤修。慧定圓成。即超三界。】</經>
　　地藏菩薩言，尊者！知道有法非實，猶如陽焰似水。知道真實法非無，猶如火
性生。
　　十方世界無論何處，只要因緣具足，則火生，因緣離散則火滅。然而火性未生
，以火性空故。如果火性自生，應不待因緣而生。既待因緣而生，故知火性不自生
。火性亦不滅，因為滅是因緣滅，火性本空無有滅故。如果火性已滅，滅法無更生
之理。則因緣再具時，火不應更生。故曰猶如火性。
　　有法非實，實法非無者，猶真實之法，非有非無也。如是觀者，知真如法性非
有非無者，是智人也。
　　佛言如是！何以故？此人乃真實觀，觀於一相，所謂寂滅相也。佛於大般若經
說，佛如實觀諸法一相，所謂無相。即此意也。
　　相與不相，等以空取，空以修空故，不失見佛。
　　相與無相，一皆寂滅，故以空取。空以修空者，以無住心契無相法之謂。以無
住心契無相法，便能見佛法身。見佛法身者，離一切相，即一切法也。故曰不失見
佛。
　　以見佛故，不順三流。
　　依法華經申論之，見佛者乃一佛乘也。所謂唯有一佛乘，無二亦無三。故不順
三流者，似為聲聞緣覺菩薩三乘也。大般涅槃經云，聲聞人不見佛性，得聲聞道。
緣覺人不見佛性，得辟支佛道。菩薩見佛性不了了，住十住地。故知「以見佛故，
不順三流。」者，簡三乘人也。
　　於大乘中（即一佛乘也），三解脫道，一體無性。以其無性故，曰空解脫。以
其空故，曰無相解脫。以其無相故，曰無作解脫。以其無作無起故，於是無求。以
無求故，於是無願。以無願故，乃知業由心起，若心不生，境法自空。所以修道人
，須淨自心。以心淨故，便得見佛。以見佛故，當生諸佛淨土。見佛者，即得念佛
三昧也。
　　地藏菩薩！於此深法，三化勤修。三化者，化度欲界眾生，化度色界眾生，化
度無色界眾生也。一旦慧定圓成，即超三界也。
　　<經>【地藏菩薩言。如來所說。無生無滅。即是無常。滅是生滅。生滅滅已。
　　　寂滅為常。常故不斷。是不斷法。離諸三界。動不動法。於有為法。如
　　　避火坑。依何等法而自呵責。入彼一門。佛言。菩薩。於三大事呵責其
　　　心。於三大諦而入其行。】</經>
　　地藏菩薩言，如來所說無生無滅，是因為生滅之法，即是無常。滅此生滅，生
滅滅已，即是寂滅，寂滅為常。常故不斷，不斷者諸法性相常住也。如此不斷之法
，則離欲界色界無色界，動不動之法。動法者，欲界無常迅速之法也。色界無色界
，以長時故，曰不動法。
　　菩薩對於無常之有為法，如避火坑。而菩薩入三界度眾生，那麼菩薩應以何等
法，而自呵責，入彼一門呢？
　　呵責之意，下文有解說。入彼一門者，入彼一佛乘也。
　　佛回答說，菩薩於三大事呵責其心，於三大諦而入其菩提行。
　　<經>【地藏菩薩言。云何三事而責其心。云何三大諦而入一行。佛言。三大事
　　　者。一謂因。二謂果。三謂識。如是三事。從本空無。非我真我。云何
　　　於是而生愛染。觀是三事。為繫所縛飄流苦海。以如是事。常自呵責。
　　　三大諦者。一謂菩提之道。是平等諦。非不平等諦。二謂大覺正智得諦
　　　。非邪智得諦。三謂慧定無異行入諦。非雜行入諦。以是三諦而修佛道
　　　。是人於是法。無不得正覺。得正覺智。流大極慈。己他俱利。成佛菩
　　　提。】</經>
　　地藏菩薩問，何為三事而責其心？何為於三諦而入一行？
　　佛言，三事者一謂因，二謂果，三謂識。如是三事，從本空無。
　　何故因、果、識，從本空無呢？良以如是三法，皆因緣生故。生屬因緣，故其
性空。以其性空故，於是有因有果，乃至有識之了別。
　　如果此三事不空，便各有決定性。若法決定性，便不生不滅，則因不至果，果
不待因。若法決定性，便無了別識。猶如明鏡體空，方能照物。如果鏡體決定有色
，便無了別照物之用了。
　　故中論有云：「若汝見諸法，決定有性者，即為見諸法，無因亦無緣。即為破
因果，作作者作法，亦復壞一切，萬物之生滅。」
　　中論又說：「眾因緣生法，我說即是空，亦為是假名，亦是中道義。未曾有一
法，不從因緣生，是故一切法，無不是空者。」
　　既然因、果、識皆空故，不應執著識為自我。故曰此三事空者，非我非真我。
云何於此三事，而生愛染呢？觀知此三事，繫縛眾生，令眾生飄流苦海。所以菩薩
以如是三事，常自呵責，不生愛染也。
　　三大諦者，一謂菩提之道，是平等諦，非不平等諦。
　　諦者諦實不虛，謂此三者，真實不虛。無上菩提之道，是平等的。平等者，是
法無有高下，無有分別，空如不二也。
　　二謂大覺正智得諦，非邪智得諦。大覺者，無上正等覺也。正智者，無所得智
，無所住智，無生智，真空智也。非邪智得諦，邪智者，乃有所得智，有所住智，
執著生滅智，執著有法智。如是邪智，不能得諦實也。
　　三謂慧定無異行入諦，非雜行入諦。慧定者，證一覺地，入一法界，得一佛乘
，一道清淨。故曰無異行入諦。雜行者，餘雜行也。凡不證一覺地，不入一法界，
不得一乘，不一道清淨，皆為雜行也。此簡凡、外、小乘。雜行者，不入諦實。
　　菩薩應以如是三諦而修佛道，便入無上正覺也。得無上正覺智已，便流出大極
慈。大極慈者，無緣大慈，同體大悲也。乃能自利利他俱利，而成無上佛菩提。
　　<經>【地藏菩薩言。尊者。如是之法。則無因緣。若無緣法。因則不起。云何
　　　不動法入如來。爾時如來欲宣此義。而說偈言
　　　一切諸法相　　性空無不動　　是法於是時　　不於是時起
　　　法無有異時　　不於異時起　　法無動不動　　性空故寂滅
　　　性空寂滅時　　是法是時現　　離相故寂住　　寂住故不緣
　　　是諸緣起法　　是法緣不生　　因緣生滅無　　生滅性空寂
　　　緣性能所緣　　是緣本緣起　　故法起非緣　　緣無起亦爾
　　　因緣所生法　　是法是因緣　　因緣生滅相　　彼則無生滅
　　　彼如真實相　　本不於出沒　　諸法於是時　　自生於出沒
　　　是故極淨本　　本不因眾力　　即於後得處　　得彼於本得】</經>
　　地藏菩薩言，如是空法，如是無生法，則無因緣。因為若有因緣則不空，因緣
義即是生義。故曰如是之法，則無因緣。
　　當知這是地藏菩薩代眾生問，非是菩薩不知。其實因緣無性，無性則空，空則
無生。故空法，無生法，即因緣法也。地藏菩薩欲使大眾明了，故作如是<問>問。</問>
　　地藏菩薩言，若無緣法，因則不起，是為不動法。云何不動法，能入如來得無
上佛道呢？
　　於是佛以偈頌回答之。
　　一切諸法相，性空無不動，是法於是時，不於是時起。
　　一切法相如幻如化，皆悉空無，故無動無不動。動相與不動相，皆眾生執著見
也。眾生若不執著其見，便不見動，亦不見不動。如是性空之法，不於空時起也。
　　法無有異時，不於異時起，法無動不動，性空故寂滅。
　　諸法空寂，本來寂滅，故無有變異。若有變異，便不是空法了，故不於異時起
也。既然無異無起，所以無動無不動，以本來性空寂滅故。
　　性空寂滅時，是法是時現，離相故寂住，寂住故不緣。
　　當性空寂滅之時，以因緣故法相假現。當知性空即是相假，相假即是性空，此
是一法，莫作二會。若於性空外覓相假，於相假外覓性空，此人便落邊見。
　　故離執著相為實有的有見，便知一切法本來寂滅常住了。寂滅常住故不緣，以
諸緣皆空故，皆唯識現故。所謂「終無心外法，能與心作緣也。」
　　是諸緣起法，是法緣不生，因緣生滅無，生滅性空寂。
　　因為緣起性空，故曰是法緣不生。因緣生滅皆空，故曰因緣生滅無，生滅性空
寂。
　　緣性能所緣，是緣本緣起，故法起非緣，緣無起亦爾。
　　諸緣性本空，皆唯心所現。本來心外無法，唯是心現。眾生妄執自心所現見分
為能，妄執自心所現相分為所，虛妄以自心還取自心。其能取所取之「緣」，亦復
因緣而起。既然此「緣」亦是因緣而起，故此「緣」亦復性空。以「緣」亦復性空
故，故諸法實非以「緣起」而有。換句話說，緣即是空，空即是緣也。故曰法起非
緣，以緣即是空，無有所起也。
　　因緣所生法，是法是因緣，因緣生滅相，彼則無生滅。
　　生是因緣生，滅是因緣滅，生滅只是因緣，法則非生亦非滅，因為法本空故。
因緣所生法，此法空寂，只是因緣而已。是法是因緣者，換句話說，此法即空也。
雖然因緣有生滅相，彼法則無生滅。以彼法本空無故。
　　彼真如實相，本不於出沒，諸法於是時，自生於出沒。
　　真如實相，即畢竟空也。故彼真如實相，本無出沒生滅也。空性隨緣假現萬法
，畢竟空中建立一切，故諸法於是時，自生於出沒。自生於出沒者，生是空生，滅
是空滅。故無生而生，生而無生。無滅而滅，滅而無滅。
　　是故極淨本，本不因眾力，即於後得處，得彼於本得。
　　極淨本者，畢竟空也，自性清淨心也。因緣無性，即是畢竟空，即是自性清淨
心，故非因眾緣之力而生也。此畢竟空，此自性清淨心，覺者非得，迷者非失，處
垢不染，修治不淨。故曰即於以後得道之時，不過得彼本覺而已。
　　<經>【爾時地藏菩薩聞佛所說心地快然。時諸眾等無有疑者。知眾心已。而說偈言
　　　我知眾心疑　　所以殷固問　　如來大慈善　　分別無有餘
　　　是諸二眾等　　皆悉得明了　　我今於了處　　普化諸眾生
　　　如來之大悲　　不捨於本願　　故於一子地　　而住於煩惱】</經>
　　爾時地藏菩薩聞佛所說，心大歡喜。與會大眾，皆無有疑惑。地藏菩薩知眾生
心已，以偈讚歎說。
　　我知大眾心中有此疑惑，所以才殷勤請問於佛。蒙如來慈愍，分別解無餘。
　　是諸二眾等，或謂出家在家二眾，或謂男女二眾。於此法皆悉明了。我今發心
，以此明了之法，普化一切眾生。
　　如來大悲，不捨度生之本願。視一切眾生，猶如一子。視一切眾生如一子者有
二意，一者平等視一切眾生。二者情重殷切，如人僅有一子也。以如是故，如來入
娑婆度眾生，而住於煩惱之地。
　　<經>【爾時如來而告眾言。是菩薩者不可思議。恒以大慈拔眾生苦。若有眾生
　　　。持是經法。持是菩薩名者。即不墮於惡趣。一切障難皆悉除滅。若有
　　　眾生。無餘雜念。專念是經如法修習。爾時菩薩。常作化身而為說法。
　　　擁護是人終不暫捨。令是人等速得阿耨多羅三藐三菩提。汝等菩薩。若
　　　化眾生。皆令修習如是大乘決定了義。】</經>
　　自此以下，係流通分。
　　爾時佛向大眾，讚歎地藏菩薩說，此菩薩功德不可思議，以大慈悲救拔眾生之
苦。
　　繼而稱讚功德說，若有眾生持此金剛三昧經，及持地藏菩薩名號者，便不墮地
獄餓鬼畜生三惡趣。並且一切障難皆悉除滅。若有眾生，無有餘雜念，專念此金剛
三昧經而修習者，地藏菩薩常以化身而為此人說法。擁護此人，終不暫相捨離。令
是人等速得無上菩提。
　　汝等眾菩薩，若度化眾生時，皆應令其修習此大乘決定了義之金剛三昧經。
　　<經>【爾時阿難從座而起前白佛言。如來所說大乘福聚。決定斷結。無生覺利
　　　不可思議。如是之法。名為何經。受持是經得幾所福。願佛慈悲。為我
　　　宣說。佛言。善男子。是經名者不可思議。過去諸佛之所護念能入如來
　　　一切智海。若有眾生持是經者。則於一切經中無所悕求。是經典法。總
　　　持眾法。攝諸經要。是諸經法。法之繫宗。是經名者。名攝大乘經。又
　　　名金剛三昧。又名無量義宗。若有人受持是經典者。即名受持百千諸佛
　　　如是功德。譬如虛空無有邊際不可思議。我所囑累唯是經典。】</經>
　　阿難尊者請問經名，以便後世流通修習。先行讚歎是經為大乘福聚，決定斷結
，乃無生覺利，不可思議。繼則請問經名，及持經功德。
　　佛回答時，亦先讚歎此經，為過去諸佛護念，能入如來一切智海。如此經典，
總持眾法，攝一切經要，是一切經法之所宗，此經名為「攝大乘經」，又名「金剛
三昧」，又名「無量義宗」。
　　繼說持經功德。受持此經者，即為受持百千諸佛經法之功德，以此經能持諸法
故。受持此經之功德，譬如虛空，無有邊際，不可思議。佛言我所囑累後世流通者
，唯有此經。因為此經攝一切法故。
　　囑累者，付囑流通也。若從佛旨得名，則囑者付囑，累者煩爾弘揚。若從菩薩
敬順立名，囑者頂受所囑，累者甘而弗勞。若從授受合論，囑是佛囑，累是菩薩頂
受。
　　<經>【阿難言。云何心行云何人者。受持是經。佛言。善男子。受持是經者。
　　　是人心無得失。常修梵行。若於戲論。常樂靜心。入於聚落。心常在定
　　　。若處居家。不著三有。是人現世。有五種福。一者眾所尊敬。二者身
　　　不橫夭。三者辯答邪論。四者樂度眾生。五者能入聖道。如是人者受持
　　　是經。】</經>
　　阿難問以何心行受持此經？何等人能受持此經？
　　佛言，受持此經者，要心無得失，即心無人我是非也。要常修清淨梵行。要於
戲論，心常不動。徒取名言相，而無實義之言說，名曰戲論。入城邑聚落時，心常
在定。若於處家時，心不貪著欲有色有無色有。如是心行，乃可受持此經。
　　是人現世即得五種福。一者眾所尊敬。二者身不橫死夭折。三者能辯答邪論。
四者樂度眾生。五者入佛之聖道。如是之人，能受持此經。
　　<經>【阿難言。如彼人者。度諸眾生。得受供養不。佛言。如是人者。能為眾
　　　生作大福田。常行大智。權實俱演。是四依僧。於諸供養。乃至頭目髓
　　　腦。亦皆得受。何況衣食而不得受。善男子。如是人者。是汝知識。是
　　　汝橋梁。何況凡夫而不供養。】</經>
　　阿難問，此人得受供養不？
　　佛言，此人能為眾生作大福田，常行大智。常行大智者，修無上菩提行也。權
實二智俱能演說。是四依僧，上根利智比丘，依於四行，能入聖道。四行者，一、
著糞掃衣，二、常乞食，三、樹下常坐不臥，四、食腐爛藥。如是行者，速入聖道
，名四依僧。
　　如是之人，頭目髓腦，皆可接受供養，何況衣食等四事供養呢？更何況凡夫應
供養之，如是之人，亦是你阿難的善知識，亦是你阿難得度的橋梁，你亦應供養之
。
　　<經>【阿難言。於彼人所。受持是經。供養是人。得幾所福。佛言。若復有人
　　　。持以滿城金銀而以布施。不如於是人所。受持是經一四句偈。供養是
　　　人不可思議。善男子。令諸眾生持是經者。心常在定不失本心。若失本
　　　心當即懺悔。懺悔之法是為清涼。阿難言。懺悔先罪不入於過去也。佛
　　　言如是。猶如暗室。若遇明燈。暗即滅矣。善男子。無說悔先。所有諸
　　　罪。而以為說入於過去。】</經>
　　阿難言，於彼人所，受持此金剛三昧經，供養受持此經人，得幾所福？
　　佛言，若人以滿城金銀布施，不如於是人所，受持此經一四句偈，及供養是人
，其功德不可思議。以滿城金銀布施，其功德猶可思議。受持此經，供養是人，其
功德不可思議也。佛說此經時，在王舍大城，故此譬喻，當依王舍大城而言。
　　善男子！令諸眾生持此經者，心常在定，不染不著，不失其自性清淨心。若失
本心，當即懺悔。若行如是懺悔，即獲清涼，無有惱亂也。
　　阿難言，懺悔先所作罪，其功德力，能不能消滅過去罪業呢？
　　佛言如是，其功德力，能除過去罪業。猶如千年暗室，一旦遇到明燈，黑暗即
刻消滅。善男子！縱然無說懺悔先所有諸罪，而為說如是懺悔法，其功德力亦入於
過去，滅過去諸罪也。
　　<經>【阿難言。云何名為懺悔。佛言。依此經教入真實觀。一入觀時諸罪悉滅
　　　。離諸惡趣當生淨土速成阿耨多羅三藐三菩提。佛說是經已。爾時阿難
　　　。及諸菩薩。四部大眾。皆大歡喜。心得決定。頂禮佛足。歡喜奉行。】</經>
　　阿難言，既然有如是大功德力，其懺悔法，云何懺悔呢？
　　佛言，其懺悔法，便是依此經教，入真實觀。入真實觀者，入實相觀也。一入
真實觀，諸罪悉滅。
　　入真實觀者，便知一切罪業，皆是虛妄所造，虛妄受苦。若轉妄心，而依真實
，便得諸罪消滅。猶如一燈能破千年暗也。
　　諸罪悉滅，便得離諸惡趣。因為一切惡趣，皆悉妄心所現也。既離惡趣，便當
生淨土，速得成就阿耨多羅三藐三菩提矣。
　　佛說是經已，阿難及諸菩薩，出家二眾在家二眾等四部大眾。皆大歡喜，心得
決定真實。頂禮佛足，歡喜奉行。
金剛三昧經一波記終
<章>妙法蓮華經講記</章>

<節>目錄</節>
<_-節>前言</_-節>…………………………………………………………………………………首一
妙法蓮華經講記卷第一
　<_-節>講述經題</_-節>………………………………………………………………………………1
　<_-節>講述經文</_-節>………………………………………………………………………………1
　　<_-節>序品第一</_-節>…………………………………………………………………………5
　　<_-節>方便品第二</_-節>………………………………………………………………………28
妙法蓮華經講記卷第二
　　<_-節>譬喻品第三</_-節>………………………………………………………………………62
　　<_-節>信解品第四</_-節>………………………………………………………………………93
妙法蓮華經講記卷第三
　　<_-節>藥草喻品第五</_-節>……………………………………………………………………113
　　<_-節>授記品第六</_-節>………………………………………………………………………123
　　<_-節>化城喻品第七</_-節>……………………………………………………………………131
妙法蓮華經講記卷第四
　　<_-節>五百弟子受記品第八</_-節>……………………………………………………………152
　　<_-節>授學無學人記品第九</_-節>……………………………………………………………160
　　<_-節>法師品第十</_-節>………………………………………………………………………164
　　<_-節>見寶塔品第十一</_-節>…………………………………………………………………173
　　<_-節>提婆達多品第十二</_-節>………………………………………………………………186
　　<_-節>勸持品第十三</_-節>……………………………………………………………………195
妙法蓮華經講記卷第五
　　<_-節>安樂行品第十四</_-節>…………………………………………………………………201
　　<_-節>從地踊出品第十五</_-節>………………………………………………………………218
　　<_-節>如來壽量品第十六</_-節>………………………………………………………………229
　　<_-節>分別功德品第十七</_-節>………………………………………………………………240
妙法蓮華經講記卷第六
　　<_-節>隨喜功德品第十八</_-節>………………………………………………………………251
　　<_-節>法師功德品第十九</_-節>………………………………………………………………256
　　<_-節>常不輕菩薩品第二十</_-節>……………………………………………………………269
　　<_-節>如來神力品第二十一</_-節>……………………………………………………………275
　　<_-節>囑累品第二十二</_-節>…………………………………………………………………280
　　<_-節>藥王菩薩本事品第二十三</_-節>………………………………………………………282
妙法蓮華經講記卷第七
　　<_-節>妙音菩薩品第二十四</_-節>……………………………………………………………291
　　<_-節>觀世音菩薩普門品第二十五</_-節>……………………………………………………298
　　<_-節>陀羅尼品第二十六</_-節>………………………………………………………………309
　　<_-節>妙莊嚴王本事品第二十七</_-節>………………………………………………………313
　　<_-節>普賢菩薩勸發品第二十八</_-節>………………………………………………………318
　　<_-節>後記</_-節>………………………………………………………………………………325
<篇>妙法蓮華經講記</篇>

　　　　<節>前言</節>
　　妙法蓮華經開三顯一，乃同教一乘。以諸法實相，闡一乘妙理，事圓理融，為
一大事因緣出現於世。世尊權智不思議開示諸法，世尊實智徹法性令眾生悟入實相
。權者實之權，無邊緣起性本一空，故曰諸法實相。實者權之實，一性常空而緣起
橫遍豎窮，故曰實相諸法。諸佛實智即權智，故於一知無量，權智即實智，故於無
量知一。於一知無量，是如實知空即一切法。於無量知一，是如實知一切法即空。
如是者，謂之妙法。
　　筆者老愚昏庸，如此甚深經典，實非能力所及。然眾請不已，難以推卻，不得
已勉作駑馬之馳。好在妙經疏本甚多，可作參考。臨帖學字，雖筆力拙劣，其則不
遠。
　　疏本之中，要算智者大師法華文句最為完善。天台宗乎妙法蓮華經，天台宗又
稱妙宗。所謂三大部，即法華玄義，法華文句、摩訶止觀。是知三大部中，妙法蓮
華經即佔其二，所以講述期間，多依法華文句。
　　數年前講過一次法華，七十三年秋，大眾要求重講法華，弟子慧修等隨堂記錄
，講述圓滿後，整理成帙，請求出版。尚望讀者諸賢，不吝賜正。
　　　　　　　　　　　　　　　　　　　　　　　　　　　　釋智諭於西蓮淨苑
<篇>妙法蓮華經講記</篇>

妙法蓮華經講記卷第一
　　　　　　　　　　　　　　　　　　　　後秦龜玆國三藏法師鳩摩羅什奉詔譯
　　　　　　　　　　　　　　　　　　　　釋智諭講述　　　弟子慧修記
　　　　<節>講述經題</節>
　　首先講我們採取的講本是，後秦鳩摩羅什所譯本。前秦是苻姓所建，後秦是姚
姓所建，所以後秦又稱姚秦。鳩摩羅什大師，於後秦弘始八年（西元四○六年）譯
出。當時僧叡筆受並為作後序。前此已有竺法護於西晉太康七年（西元二八六年）
，譯本名正法華。這兩種譯本，相距約一百二十年。
　　據說智者大師，昔於世尊處親聞此經，所以深得佛旨，智慧不可思議。只講經
題，便寫了一部法華玄義，所謂九旬談妙。我沒那種智慧，只得簡單講述一番，請
大家原諒。
　　羅什大師翻譯這部妙法蓮華經，原來只有二十七品，缺提婆達多品。後來上定
林寺釋法獻，於于闐國得梵本，有提婆達多品。經瓦官寺沙門法意譯出，然猶未安
經內。至梁末西天竺優禪尼國沙門拘羅那陀，華言真諦，又翻此品，始安見寶塔品
後。竺法護之正法華，見寶塔品後便有此品。據傳說，嶺以西多有此品，嶺以
東多無此品，所以什公所譯，缺此一品。以下便講經題。
　　<經>【妙】</經>
　　絕粗為妙，無上為妙。真諦俗諦中諦，三諦互相隔離為粗。此經三諦圓融，說
真一切真，說俗一切俗，說中一切中，亦即天台之說空一切空，說假一切假，說中
一切中，是之謂妙。此經顯一乘教義，開三顯一，開權顯實。開三三即一，顯一一
而三。開三係實之權，顯一係權之實。實者無性，權者緣起。以無性故，方能隨緣
成物。法隨緣起，定無自性。故無性隨緣成萬法，萬法無性體空寂。是以雖三不礙
一，雖一不礙三，雖權不礙實，雖實不礙權，理不礙事，事不礙理，復事事無礙。
法如此無上，故曰妙。
　　所以諸法有是因緣有，因緣有則有即非有，非有而有。諸法空是因緣空，因緣
空則空而不空，不空而空。有即非有，不空而空，則全有即空。非有而有，空而不
空，則全空即有。如是則有非空外有，空非有外空。有之與空，相成而復相奪，相
奪而復相成，故曰妙。
　　全有即空，曰諸法實相。全空即有，曰實相諸法。諸法者俗諦，實相者真諦，
諸法實相實相諸法，不二不異，不縱不橫曰中諦。如是則俗亦中真亦中，故曰妙。
　　<經>【法】</經>
　　法者軌則義，能生物解。佛以法度眾生，眾生聞法而得度。故佛以法為師，法
因佛而弘。
　　大乘起信論云，法者眾生心，具體大相大用大三義。體大者唯是一心，相大者
唯心所現，用大者唯心所造。既然法即是心，而一心具二用，二用者不變與隨緣。
一心不變，即是真諦，一心隨緣，即是俗諦。不過約心言，謂之智，約法言方謂諦
。真諦於心曰實智，俗諦於心曰權智。
　　金剛經云，離一切相，即一切法。故法者離言語相，離文字相，離心緣相。是
知法性無性，言語道斷心行處滅。
　　例如「熱」是法，其法離乎「熱」字。如果熱字即是熱法的話，應該先熱黑板
和粉筆，但是我試摸熱字，一點兒不熱。便知法離文字相。再說我們發熱的音聲，
亦不是熱法。如果音聲是熱法的話，應該先熱牙齒舌頭和嘴巴，是知法離言語相。
再者我們思想熱時，亦不是熱法。如果思想就是熱法的話，應該先熱我的心，是知
法離心緣相。
　　於佛法中，法有四種，即教法理法行法果法。教法是佛言教，理法申述義理，
行法重於修行，果法在於親證。聲聞重於言教，緣覺重於義理，菩薩以行為貴，唯
佛證果究竟。此經開三顯一，所以具足教理行果四法。
　　<經>【蓮華】</經>
　　蓮華即是譬喻法，蓮華出污泥而不染，法者入生死，救生死，而不染生死。此
稱芬陀梨華也，芬陀梨華白色，取其色正義。一乘乃三乘之本，故取白色，白色者
出一切色。此華末開放時，名屈摩羅。開放而將落時，名迦摩羅。正開放時，名芬
陀梨。天台釋蓮華義最詳，蓮華異於其他華者，第一華實具足，蓮華與蓮實（蓮子）
同時俱有。譬喻一佛乘法，即實而權。蓮實猶實也，蓮華猶權也。第二華開蓮現，
蓮華開敷，蓮實即時而現。譬喻即權而實也。第三華落蓮成，蓮成亦落。譬喻一乘
佛法，非權非實。蓮華之特性，華實一時具，，用喻一乘法因果一如。
　　<經>【經】</經>
　　梵語修多羅，譯為契經，簡稱為經。有貫穿義，貫穿者，以理貫文也。
　　<經>【後秦龜茲國三藏法師鳩摩羅什奉詔譯】</經>
　　後秦即姚秦。鳩摩羅什，祖本天竺人。父鳩摩炎時始至龜茲國（在今新疆之庫
車、沙雅二縣之間）。通達經律論三藏者，名三藏法師。羅什七歲，隨母出家，聰
明絕世，日誦經千偈，每偈三十二字，凡三萬二千言……
　　於姚秦弘始三年十二月二十日至長安，止西明閣及逍遙園，始譯眾經，出經論
三百餘卷。此妙法蓮華經，即其中之一。羅什卒於何年，諸記不同，有云弘始七年
、八年、十一年不等。
<篇>妙法蓮華經講記</篇>

　　　講述經文
　　　　<節>序品第一</節>
　　序品者，一經之開端，所謂經文之端緒，敘述一經之緣起。佛經有序分、正宗
分、流通分之別。序正者猶燃燈，流通猶如傳燈。再者，序與正宗，於法會現前眾
生受益，流通則令未來眾生受益。福慧深者，見佛聞法，故須序分正宗分；福慧劣
者，但遇經卷，故須流通。
　　<經>【如是我聞。一時佛住王舍城耆闍崛山中。與大比丘眾萬二千人俱。皆是
　　　阿羅漢。諸漏已盡無復煩惱。逮得己利盡諸有結。心得自在。】</經>
　　如是我聞以下，歷來判為證信序。係結集經人阿難之語。意思是阿難言，如是
之法，我從佛處聽聞。
　　此中含有六種因緣和合，方成就此妙法蓮華經。如是乃信成就，我聞表聞成就
，一時表時成就，佛表說法主成就，住王舍城是處成就，與大比丘眾是眾成就。
　　如是者，謂所聞之法，法由佛說也。我聞者，是持法之人，是阿難自稱。如是
我聞，表師資緣合，佛說此法，我阿難傳此法，能傳與所傳不二不異。佛所說與阿
難所傳，二文不異故曰如，阿難所傳同於佛言故曰是。如是之法，是我阿難從佛處
所聞，故曰我聞。
　　再者阿難傳佛俗諦文字，與佛言不二不異故曰如。此俗諦文字，即入真諦之理
故曰是。譬如心經云色不異空，空不異色，是「如」也，亦是俗諦；色即是空，空
即是色，即「是」也，亦即真諦也。
　　一時，表佛說法之時。
　　王舍城，在摩竭陀國，天竺語為羅閱祇伽羅。有云此城曾為千王所居，故曰王
舍城。有云王原居上茅城，因火災遷來此，故曰王舍城。
　　耆闍崛山，即靈鷲山，佛住此山說法最久。過去諸佛及現在釋迦牟尼佛，均住
此山。佛滅後阿羅漢住此山，法滅後辟支佛住此山，無辟支佛，鬼神住此山。
　　與大比丘眾萬二千人俱。經中先說聲聞，次說菩薩，後說雜眾，是因為聲聞弟
子乃常隨眾故。比丘有三義，一乞士，二破惡，三怖魔。比丘為自損我慢，故行乞
食，比丘為令眾生捨慳貪修福田，故行乞食。羅什大師云，始出妻子家，故應乞食
清淨自活；終出三界生死家，必須破煩惱惡堅持淨戒。以乞食破惡離生死故，令天
魔恐怖。所謂大比丘之大字，含有三義，即大多勝。大者人中最尊，多者博學多聞
廣通內外經典。勝者知見殊勝，超過九十五種外道。僧伽謂和合眾，一人不名僧，
四人以上方名和合眾。如是和合眾，有一萬二千人俱。
　　皆阿羅漢下，先表其德，後列其名。阿羅漢亦曰應真，譯為無著、不生、應供
，亦曰殺賊無生應供。比丘始出家名乞士，今得果位轉名應供，以堪為人天福田故
。始出家名破惡，今得果位已斷見思惑，已破身口七支惡，故轉名殺賊。始出家時
名怖魔，魔者生死，今得果位，於二死中了分段生死，故名無生。
　　諸漏已盡，無復煩惱。漏有三種，欲漏有漏無明漏。成實論云，失道名漏。毗
曇云，漏落生死名漏。故在因煩惱曰漏，在果生死曰漏。今果證阿羅漢，在因已斷
見思煩惱，在果已了分段生死，故曰漏盡無復煩惱。
　　逮得己利，盡諸有結，心得自在。逮得己利者，斷煩惱了生死應受人天供養也
。盡諸有結，有者三界有，即二十五有，阿羅漢已了分段生死，不受後有。結者煩
惱之異名。
　　心得自在，斷煩惱障名心得自在。斷所知障名慧得自在。今阿羅漢斷煩惱障，
不受分段生死。猶未斷所知障，不興化道，猶未了變易生死，故僅心得自在。
　　<經>【其名曰阿若憍陳如。摩訶迦葉。優樓頻螺迦葉。迦耶迦葉。那提迦葉。
　　　舍利弗。大目犍連。摩訶迦旃延。阿樓馱。劫賓那。憍梵波提。離婆
　　　多。畢陵伽婆蹉。薄拘羅。摩訶拘絺羅。難陀。孫陀羅難陀。富樓那彌
　　　多羅尼子。須菩提。阿難。羅羅。】</經>
　　出諸聲聞眾名。如經文，不另講述。
　　<經>【如是眾所知識大阿羅漢等。復有學無學二千人。摩訶波闍波提比丘尼。
　　　與眷屬六千人俱。】</經>
　　眾所知識，猶眾所認識也。大阿羅漢，即迴小向大之阿羅漢，非為定性聲聞。
大阿羅漢德業具足，學與無學人二千人別列，以其德業未充。
　　學人無學人，有大乘小乘之分。於大乘中，又有約因與約果之別。大乘約因地
言，初地至七地，以其有功用道，故名有學人。八地以上，以其無功用道，任運而
進，名無學人。若約果言，等覺以前，皆名有學。 唯佛一人，是為無學。
　　於小乘中，三果以前皆名有學，四果為無學。此二千人之無學者，即德業未充
之無學人。
　　次比丘尼眾。摩訶波闍波提，譯為大愛道，是佛姨母，難陀之生母。與其眷屬
，六千人俱。
　　<經>【羅羅母耶輸陀羅比丘尼。亦與眷屬俱。】</經>
　　尼眾中，復有羅羅母耶輸陀羅，亦與眷屬俱。
　　<經>【菩薩摩訶薩八萬人。皆於阿耨多羅三藐三菩提不退轉。皆得陀羅尼樂說
　　　辯才。轉不退轉法輪。供養無量百千諸佛。於諸佛所殖眾德本。常為諸
　　　佛之所稱歎。以慈修身善入佛慧。通達大智到於彼岸。名稱普聞無量世
　　　界。能度無數百千眾生。其名曰文殊師利菩薩。觀世音菩薩。得大勢菩
　　　薩。常精進菩薩。不休息菩薩。寶掌菩薩。藥王菩薩。勇施菩薩。寶月
　　　菩薩。月光菩薩。滿月菩薩。大力菩薩。無量力菩薩。越三界菩薩。跋
　　　陀婆羅菩薩。彌勒菩薩。寶積菩薩。導師菩薩。如是等菩薩摩訶薩八萬
　　　人俱。】</經>
　　菩薩摩訶薩，具云為菩提薩埵摩訶薩埵，羅什大師嫌其文繁，簡譯為菩薩摩訶
薩。菩薩譯為覺有情，自既為覺悟之有情，復能覺悟其他有情，故名菩薩。亦譯為
大道心眾生。摩訶薩譯為大，即大菩薩。有人說地上菩薩破無明見法性，故名菩薩
摩訶薩。如是大菩薩，有八萬人。
　　皆於無上菩提得不退轉。不退有位不退、行不退、念不退。法華論云，八地菩
薩入無功用道，永無三種退，同時不為功用所動，復不為上地所動，自然而行，故
名不退。七地以前，是有功用道，有時用功稍懈則不進，以其不進，故名有退。非
是說退墮凡夫二乘也。
　　皆得陀羅尼，樂說辯才，轉不退轉法輪。陀羅尼譯為總持，含能持能遮義。能
持者持善不失，能遮者止惡不犯。在心曰智，在口曰辯。語出應理，答對便捷而不
厭倦，名樂說辯才。
　　轉不退轉法輪。於實相法，自得而示彼名「轉」。於實相法，得而無失名「不
退」。實相無相以為軌則名「法」，流演圓通，能摧碎一切結使名「輪」。依法華
論，於無上菩提不退轉在八地，得陀羅尼樂說辯才在九地，轉不退法輪唯佛一人。
但十地菩薩灌頂受職已承佛位，當知如佛，亦能轉不退法輪。
　　供養無量百千諸佛，於諸佛所殖眾德本。此等菩薩，善根久植。經云清淨心植
眾德本，清淨心者菩提心也。於諸佛所植眾德本者，久發菩提心也，所以常蒙諸佛
稱歎。以慈修身，謂悲愍眾生下化群萌。善入佛慧。通達大智，到於彼岸者，上求
佛道，通達無上菩提，到於涅槃彼岸。
　　有大名聲，普聞無量世界，能度無量眾生。以下列諸菩薩名，有八萬人俱。
　　<經>【爾時釋提桓因。與其眷屬二萬天子俱。復有名月天子。普香天子。寶光
　　　天子。四大天王。與其眷屬萬天子俱。自在天子。大自在天子。與其眷
　　　屬三萬天子俱。娑婆世界主梵天王。尸棄大梵光明大梵等。與其眷屬萬
　　　二千天子俱。】</經>
　　釋提桓因，忉利天主，居須彌山頂。東南西北各八天，天主居中，共三十三天
。忉利者，譯為三十三。
　　四大天王是忉利天主外臣，護持四部洲。東方持國天王，南方增長天王，西方
廣目天王，北方多聞天王。
　　自在天有人說為欲界第六天，大自在天，為色界第十八天。今均在欲界，故自
在天，即第五化樂天；大自在天，即第六他化自在天。
　　娑婆世界主，梵天王，尸棄大梵，光明大梵等下，言色界天。尸棄大梵是初禪
大梵王，初禪三天，即梵眾、梵輔、大梵。尸棄即大梵天王。光明大梵，即二禪天
。二禪三天，為少光天、無量光天、光音天。今略三禪四禪，三禪三天，為少淨天
、無量淨天、遍淨天。四禪九天，為無雲、福生（亦曰福生、福愛）、廣果、無想
、無煩、無熱、善見、善現、色究竟。
　　<經>【有八龍王。難陀龍王。跋難陀龍王。娑伽羅龍王。和脩吉龍王。德叉迦
　　　龍王。阿那婆達多龍王。摩那斯龍王。優羅龍王等。各與若干百千眷
　　　屬俱。】</經>
　　有八龍王，其名如文。
　　<經>【有四緊那羅王。法緊那羅王。妙法緊那羅王。大法緊那羅王。持法緊那
　　　羅王。各與若干百千眷屬俱。有四乾闥婆王。樂乾闥婆王。樂音乾闥婆
　　　王。美乾闥婆王。美音乾闥婆王。各與若干百千眷屬俱。有四阿修羅王
　　　。婆稚阿修羅王。佉羅騫馱阿修羅王。毗摩質多羅阿修羅王。羅阿修
　　　羅王各與若干百千眷屬俱。有四迦樓羅王。大威德迦樓羅王。大身迦樓
　　　羅王。大滿迦樓羅王。如意迦樓羅王。各與若干百千眷屬俱。韋提希子
　　　阿闍世王。與若干百千眷屬俱。各禮佛足退坐一面。】</經>
　　緊那羅是帝釋天的樂神。乾闥婆，譯為香陰，其以香為身，亦帝釋天的樂神。
阿修羅譯為非天、無端正、無酒。阿修羅有天福無天德，故名非天。其男眾醜惡，
女眾很美，故名無端正。其業報所致，釀酒不成，故名無酒。迦樓羅，即金翅鳥，
兩翅相去三百三十六萬里，以龍為食。壽八千年，臨終時失去勢力，不能得食。從
金剛山，透海穿地輪過，不能透過風輪。風吹起還至金剛山，如是七返，還至金剛
山頂命終。毒火燒身，其心不燼，成青琉璃色，天帝得之，為髻中珠。轉輪聖王得
之，以為珠寶。
　　韋提希子，阿闍世王，見觀無量壽佛經，韋提希是他母親。阿闍世因受提婆達
多蠱惑，以致殺父害母。後皈依佛，起大懺悔心。命終後雖墮地獄，以向佛懺悔故
，立刻由地獄而出。
　　從這點可知懺悔功德無量。佛說沒有不可懺悔的罪，所以大家要經常至誠懇切
地懺悔罪障。佛說罪若不可懺悔，則眾生永不得成佛。何以故？眾生罪若有體性，
盡虛空遍法界容納不下。這是從事方面說的。從理方面說，罪性本空由心造，心若
起懺悔，一轉回來一切罪業就消滅，因為心生則法生。如果罪懺悔未清淨，那是心
還未轉。我們知道阿闍世王因懺悔免受長久地獄苦。我們可知這部經在十六觀經以
後說的，因為十六觀經正說阿闍世害他的父王，那時他未作王，現在已經是阿闍世
王了，故知妙法蓮華經在十六觀經後。
　　<經>【爾時世尊。四眾圍遶。供養恭敬尊重讚歎。為諸菩薩說大乘經。名無量
　　　義教菩薩法佛所護念。佛說此經已。結加趺坐。入於無量義處三昧。身
　　　心不動。是時天雨曼陀羅華。摩訶曼陀羅華。曼殊沙華。摩訶曼殊沙華
　　　。而散佛上及諸大眾。普佛世界六種震動。爾時會中比丘比丘尼優婆塞
　　　優婆夷。天龍夜叉乾闥婆阿修羅迦樓羅緊那羅摩羅伽人非人。及諸小
　　　王轉輪聖王。是諸大眾得未曾有。歡喜合掌一心觀佛。】</經>
　　爾時世尊四眾圍繞，供養、恭敬、尊重、讚歎。
　　四眾圍繞，就是在家二眾、出家二眾。出家二眾，比丘、比丘尼，在家二眾是
優婆塞、優婆夷。但智者大師及吉藏大師據法會上的性質，也分四眾。一謂影響眾
，二發教眾，三當機眾，四結緣眾。
　　為諸菩薩說大乘經，名無量義，教菩薩法，佛所護念。
　　這時釋迦牟尼佛為諸菩薩說大乘經，名無量義。三世諸佛在說法華經以前，一
定先說無量義。無量義是第一義，無量義經內容，是於空說無量，於無量說空，是
說一乘教。
　　佛說此經已，結跏趺坐，入於無量義處三昧。
　　佛說過無量義經後，結跏趺坐。無量義處三昧是甚麼？無量義處三昧即是寂而
照，照而寂。寂而照橫遍十方，照而寂豎窮三際。故入無量義處三昧，即入法界也
。
　　曼陀羅花，譯為適意花。摩訶曼陀羅花，譯為大適意花。曼殊沙花，譯為赤團
花。摩訶曼殊沙花，即大赤團花。依戒律如果佛在座，花著佛身無妨，若著餘人身
，應即抖落，不可令花著身。如果佛不在座，花著上座身無妨，若著餘人身，應即
抖落。
　　普佛世界六種震動。
　　經中說現六瑞，一說法瑞，二入定瑞，三天雨妙花瑞，四動地瑞，五眾歡喜瑞
，六放光瑞。
　　六種震動，是表令六道眾生復甦。六種震動，華嚴經謂動、起、涌、震、吼、
覺。般若經謂動、涌、震、擊、吼、爆。
　　爾時會中比丘比丘尼……
　　出家二眾比丘比丘尼，在家二眾優婆塞優婆夷。
　　天及龍，夜叉乾闥婆阿修羅迦樓羅緊那羅摩羅伽等八部鬼神等，皆歡喜合掌
，一心觀佛。
　　<經>【爾時佛放眉間白毫相光。照東方萬八千世界。靡不周遍。下至阿鼻地獄
　　　。上至阿迦尼吒天。於此世界。盡見彼土六趣眾生。又見彼土現在諸佛
　　　。及聞諸佛所說經法。并見彼諸比丘比丘尼優婆塞優婆夷諸修行得道者
　　　。復見諸菩薩摩訶薩種種因緣種種信解種種相貌行菩薩道。復見諸佛般
　　　涅槃者。復見諸佛般涅槃後以佛舍利起七寶塔。】</經>
　　十方諸佛，欲說法華經時，皆現此瑞相。佛放眉間白毫光，表中道義。中道義
者，佛佛道同也。光照東方萬八千世界者，即照十方世界，今唯說照東方一方者，
欲表一佛乘也。
　　下自阿鼻地獄上至色界有頂之天，表光照天人阿修羅鬼畜生地獄六凡法界。復
見比丘比丘尼及諸菩薩諸佛，是說具足照十法界也。
　　阿鼻地獄譯曰無間地獄。根據地藏經說無間地獄有五種無間。一趣果無間，二
受苦無間，三長時無間，四壽命無間，五形無間。
　　於此世界，是說在我們娑婆世界，就可看到一萬八千佛世界的六道眾生。
　　復見諸菩薩，種種因緣，種種信解，種種相貌，行菩薩道。行菩薩道者，即六
度萬行也。種種因緣者，應以布施度者，即以布施因緣度之。應以淨戒度者，即以
淨戒因緣度之。應以忍辱精進禪定般若度者，即分別以忍辱精進禪定般若因緣度之
。
　　種種信解者，係視眾生根機，彼能信解何法，即以何法度之。
　　種種相貌，係示現種種相貌而度眾生。例如觀音菩薩，以三十二應身度眾生。
　　復見諸佛般涅槃者。般，當入字講，就是入涅槃。涅槃，譯曰取滅。即是見諸
佛入滅。
　　<經>【爾時彌勒菩薩作是念。今者世尊現神變相。以何因緣而有此瑞。今佛世
　　　尊入于三昧。是不可思議現希有事。當以問誰。誰能答者。復作此念。
　　　是文殊師利法王之子。已曾親近供養過去無量諸佛。必應見此希有之相
　　　。我今當<問>問。</問>爾時比丘比丘尼優婆塞優婆夷。及諸天龍鬼神等咸作此念
　　　。是佛光明神通之相。今當問誰。】</經>
　　大眾生疑，彌勒欲問文殊。
　　<經>【爾時彌勒菩薩欲自決疑。又觀四眾比丘比丘尼優婆塞優婆夷。及諸天龍
　　　鬼神等眾會之心。而問文殊師利言。以何因緣而有此瑞神通之相。放大
　　　光明照于東方萬八千土。悉見彼佛國界莊嚴。】</經>
　　於是彌勒菩薩，請問文殊菩薩。
　　<經>【於是彌勒菩薩。欲重宣此義。以偈問曰
　　　文殊師利　導師何故　眉間白毫　大光普照　雨曼陀羅　曼殊沙華
　　　栴檀香風　悅可眾心　以是因緣　地皆嚴淨　而此世界　六種震動
　　　時四部眾　咸皆歡喜　身意快然　得未曾有　眉間光明　照于東方
　　　萬八千土　皆如金色　從阿鼻獄　上至有頂　諸世界中　六道眾生
　　　生死所趣　善惡業緣　受報好醜　於此悉見　又諸佛　聖主師子
　　　演說經典　微妙第一】</經>
　　頌有二種，一諷頌，二重頌。此是重頌，重頌長行。
　　自文殊師利下至微妙第一，是彌勒菩薩說明發問因緣。
　　<經>【其聲清淨 出柔軟音 教諸菩薩 無數億萬 梵音深妙 令人樂聞】</經>
　　其聲清淨，是說佛有五種音聲悅可眾心，五種音聲者，一甚深如雷。有振聾發
瞶之功。二清徹遠聞。佛之音聲，遠及十方，猶如現前。三入心敬愛。令聞者心生
敬愛。四諦了易解。佛語真實，令聞者隨其根機而得解。五聽者無厭。佛之音聲，
能辨有漏無漏等義，令世出世間聞者無厭。故曰令人樂聞。
　　<經>【各於世界　講說正法　種種因緣　以無量喻　照明佛法　開悟眾生
　　　若人遭苦　厭老病死　為說涅槃　盡諸苦際　若人有福　曾供養佛
　　　志求勝法　為說緣覺　若有佛子　修種種行　求無上慧　為說淨道】</經>
　　諸佛各於其國，講說正法。然佛法離文字相言語相心緣相故，無所有不可得。
是以用種種因緣，無量譬喻說明佛法開悟眾生。若人遭苦，為說涅槃盡諸苦際，是
為聲聞人說四諦法。四諦法即知苦斷集修道證滅，故說盡諸苦際。
　　若人有福，曾供養佛，志求勝法，為說緣覺十二因緣。緣覺乘人較諸聲聞為利
根，故說志求勝法。
　　若有佛子下，是說菩薩乘。菩薩續佛慧命，故稱佛子。菩薩修六度萬行，故曰
修種種行。菩薩是佛因地，上求佛果，故曰求無上慧。
　　<經>【文殊師利　我住於此　見聞若斯　及千億事　如是眾多　今當略說
　　　我見彼土　恒沙菩薩　種種因緣　而求佛道　或有行施　金銀珊瑚
　　　真珠摩尼　車馬腦　金剛諸珍　奴婢車乘　寶飾輦輿　歡喜布施
　　　迴向佛道　願得是乘　三界第一　諸佛所歎　或有菩薩　駟馬寶車
　　　欄楯華蓋　軒飾布施　復見菩薩　身肉手足　及妻子施　求無上道
　　　又見菩薩　頭目身體　欣樂施與　求佛智慧　文殊師利　我見諸王
　　　往詣佛所　問無上道　便捨樂土　宮殿臣妾　剃除鬚髮　而被法服】</經>
　　此讚菩薩六波羅蜜行，先讚布施。終至放捨世緣，剃髮出家。
　　<經>【或見菩薩 而作比丘 獨處閑靜 樂誦經典】</經>
　　獨處閒靜。閒靜處有身心之不同，身離憒鬧，心離欲蓋，方為閒靜處。遠離憒
鬧者，遠離繁華鬧市也。旨在令六根不被六塵所染，一心清淨不隨境轉，期令道業
增進。離欲蓋者，欲是五欲，眼不貪色，耳不貪聲，鼻不貪香，舌不貪味，身不貪
觸。蓋是五蓋，貪欲蓋、瞋恚蓋、掉散蓋、疑蓋、睡眠蓋。
　　<經>【又見菩薩　勇猛精進　入於深山　思惟佛道　又見離欲　常處空閑
　　　深修禪定　得五神通　又見菩薩　安禪合掌　以千萬偈　讚諸法王
　　　復見菩薩　智深志固　能問諸佛　聞悉受持　又見佛子　定慧具足
　　　以無量喻　為眾講法　欣樂說法　化諸菩薩　破魔兵眾　而擊法鼓
　　　又見菩薩　寂然宴默　天龍恭敬　不以為喜　又見菩薩　處林放光
　　　濟地獄苦　令入佛道　又見佛子　未睡眠　經行林中　懃求佛道
　　　又見具戒　威儀無缺　淨如寶珠　以求佛道　又見佛子　住忍辱力
　　　增上慢人　惡罵捶打　皆悉能忍　以求佛道　又見菩薩　離諸戲笑
　　　及癡眷屬　親近智者　一心除亂　攝念山林　億千萬歲　以求佛道
　　　或見菩薩　餚飲食　百種湯藥　施佛及僧　名衣上服　價直千萬
　　　或無價衣　施佛及僧　千萬億種　栴檀寶舍　眾妙臥具　施佛及僧
　　　清淨園林　華茂盛　流泉浴池　施佛及僧　如是等施　種果微妙
　　　歡喜無厭　求無上道】</經>
　　五神通者，除漏盡通，其餘天眼通、天耳通、他心通、宿命通、神足通。
　　法王者，稱佛也。
　　經行林中之經行，非是繞佛，亦非散步，係循直線，往返經行。據說佛經行路
，以石墊起四寸高，三尺寬，二十四尺長，佛於上經行。
　　增上慢人，係未證謂證，未得言得者。
　　餚飲食下，乃四事供養。
　　<經>【或有菩薩　說寂滅法　種種教詔　無數眾生　或見菩薩　觀諸法性
　　　無有二相　猶如虛空　又見佛子　心無所著　以此妙慧　求無上道】</經>
　　寂滅法即無生法，亦即涅槃法。據仁王經五忍云，伏忍，三賢位。信忍，初二
三地。順忍，四五六地。無生忍，七八九地。寂滅忍，十地乃至妙覺。
　　觀諸法性，諸法以無性為性。故法性者，空性也。以諸法性空故，所以菩薩心
無所著。心無所著，名般若妙智慧。以此智慧上求佛道，即證無上菩提。
　　<經>【文殊師利　又有菩薩　佛滅度後　供養舍利　又見佛子　造諸塔廟
　　　無數恒沙　嚴飾國界　寶塔高妙　五千由旬　縱廣正等　二千由旬
　　　一一塔廟　各千幢幡　珠交露幔　寶鈴和鳴　諸天龍神　人及非人
　　　香華伎樂　常以供養　文殊師利　諸佛子等　為供舍利　嚴飾塔廟
　 　 國界自然　殊特妙好　如天樹王　其華開敷　佛放一光　我及眾會
　　　見此國界　種種殊妙　諸佛神力　智慧希有　放一淨光　照無量國
　　　我等見此　得未曾有　佛子文殊　願決眾疑　四眾欣仰　瞻仁及我
　　　世尊何故　放斯光明　佛子時答　決疑令喜　何所饒益　演斯光明
　　　佛坐道場　所得妙法　為欲說此　為當授記　示諸佛土　眾寶嚴淨
　　　及見諸佛　此非小緣　文殊當知　四眾龍神　瞻察仁者　為說何等】</經>
　　塔者塔婆，供佛舍利處。
　　天樹王者，忉利天有香樹王，名波利質多羅。此樹根莖枝葉花果俱香，故名香
樹王。花將開敷時，諸天人皆大歡喜。
　　彌勒請問文殊，回答此事。
　　<經>【爾時文殊師利語彌勒菩薩摩訶薩及諸大士。善男子等。如我惟忖。今佛
　　　世尊。欲說大法。雨大法雨。吹大法螺。擊大法鼓。演大法義。】</經>
　　文殊師利菩薩言，佛現此瑞，將說大法。接著文殊菩薩，便說過去所見。
　　<經>【諸善男子。我於過去諸佛曾見此瑞。放斯光已即說大法。是故當知。今
　　　佛現光亦復如是。欲令眾生咸得聞知一切世間難信之法。故現斯瑞。諸
　　　善男子。如過去無量無邊不可思議阿僧祇劫。爾時有佛。號日月燈明如
　　　來應供正遍知明行足善逝世間解無上士調御丈夫天人師佛世尊。演說正
　　　法。初善中善後善。其義深遠。其語巧妙。純一無雜。具足清白梵行之
　　　相。為求聲聞者。說應四諦法。度生老病死究竟涅槃。為求辟支佛者。
　　　說應十二因緣法。為諸菩薩說應六波羅蜜。令得阿耨多羅三藐三菩提成
　　　一切種智。次復有佛。亦名日月燈明。次復有佛。亦名日月燈明。如是
　　　二萬佛。皆同一字。號日月燈明。又同一姓。姓頗羅墮。彌勒當知。初
　　　佛後佛皆同一字。名日月燈明。十號具足。所可說法初中後善。其最後
　　　佛未出家時。有八王子。一名有意。二名善意。三名無量意。四名寶意
　　　。五名增意。六名除疑意。七名嚮意。八名法意。是八王子。威德自在
　　　。各領四天下。是諸王子。聞父出家得阿耨多羅三藐三菩提。悉捨王位
　　　亦隨出家。發大乘意常修梵行。皆為法師。已於千萬佛所殖諸善本。是
　　　時日月燈明佛。說大乘經。名無量義教菩薩法佛所護念。說是經已。即
　　　於大眾中結加趺坐。入於無量義處三昧。身心不動。是時天雨曼陀羅華
　　　。摩訶曼陀羅華。曼殊沙華。摩訶曼殊沙華。而散佛上及諸大眾。普佛
　　　世界六種震動。爾時會中比丘比丘尼優婆塞優婆夷。天龍夜叉乾闥婆阿
　　　修羅迦樓羅緊那羅摩羅伽人非人。及諸小王轉輪聖王等。是諸大眾得
　　　未曾有。歡喜合掌一心觀佛。】</經>
　　文殊菩薩以昔例今回答大眾。佛現此瑞，將以大法開示大眾。
　　初中後善，依此經文看，為求聲聞者，說應四諦。應四諦者，應聲聞機也。此
是初善。為求辟支佛者，說應十二因緣，此是中善。為諸菩薩，說應六波羅蜜，此
是後善。至於大智度論所說，讚檀度名初善，歎尸羅名中善。此二度果報，若生佛
前，及作人天，是名後善。如此說法，恐係別經意，非今經意。一切種智，佛智也
。
　　頗羅墮，譯為利根。
　　如來是乘如實道而來，如來者，法身也。應供，福被九道，應受人天聖人供養
，為九道之良佑福田。正遍知，於無量知空謂正，於空知無量謂遍知。明行足，涅
槃經云，明謂無上善果，行謂戒定慧，足謂腳足。乘戒定慧之足證涅槃果。再者
，明行足彰佛行圓，諸佛證法顯了無闇曰明，教眾生行六度，修戒定慧曰行，此二
圓備曰足。善逝，善曰好，逝曰去，如來好去故曰善逝。再者諸佛乘如實道而去名
善逝。乘如實道而去者，去而無去，無去而去也。世間解，五陰名世間。諸佛如實
知五陰皆空，名世間解。無上士，諸佛具足七種無上，故號無上士。七種無上者，
一身無上，具足相好光明。二道無上，具足自利利他。三正無上，具足正見正戒正
威儀正命。四智無上。五神通無上。六斷無上，斷德圓。七住無上，智德滿。調御
丈夫，自既丈夫，復能調御丈夫。天人師，作天、人之師，教令斷惡修善。佛，自
覺覺他覺行圓滿號佛。前五號功在自覺──如來、應供、正遍知、明行足、善逝。
次四號德在覺他──世間解、無上士、調御丈夫、天人師。自覺覺他覺滿號佛。世
尊，十號具足號曰世尊
　　其語巧妙，純一無雜。雖說三乘法，實是顯一乘法，故曰純一無雜。
　　為求四諦者說應四諦法下，是應初中後根機，說三乘法也。
　　初佛後佛皆同一字者，表佛佛道同也。以下說日月燈明佛所現瑞相，與釋迦牟
尼佛同。
　　<經>【爾時如來放眉間白毫相光。照東方萬八千佛土。靡不周遍。如今所見是
　　　諸佛土。彌勒當知。爾時會中有二十億菩薩。樂欲聽法。是諸菩薩見此
　　　光明普照佛土。得未曾有。欲知此光所為因緣。時有菩薩。名曰妙光。
　　　有八百弟子。】</經>
　　爾時如來放眉間白毫光，一如釋迦牟尼佛。此時特別標出妙光菩薩名，及八百
弟子。
　　<經>【是時日月燈明佛從三昧起。因妙光菩薩說大乘經。名妙法蓮華教菩薩法
　　　佛所護念。六十小劫不起于座。時會聽者亦坐一處。六十小劫身心不動
　　　。聽佛所說謂如食頃。是時眾中。無有一人若身若心而生懈惓。日月燈
　　　明佛。於六十小劫說是經已。即於梵魔沙門婆羅門及天人阿修羅眾中。
　　　而宣此言。如來於今日中夜當入無餘涅槃。時有菩薩。名曰德藏。日月
　　　燈明佛。即授其記。告諸比丘。是德藏菩薩。次當作佛。號曰淨身多陀
　　　阿伽度阿羅訶三藐三佛陀。佛授記已。便於中夜入無餘涅槃。】</經>
　　日月燈明佛從三昧起，說妙法蓮華經，意料釋迦牟尼佛亦將說妙法蓮華經也。
因妙光菩薩說大乘經，當知妙光菩薩即是當機也。
　　佛說法六十小劫不動，聽經大眾也都坐六十小劫身心不動。聽佛說此妙法蓮華
經，猶如吃一餐飯這麼久。大家不感覺經過六十小劫。此大會中沒有一個人打瞌睡
。
　　梵，是色界天人。魔，是欲界第六天，他化自在天謂魔天。沙門，凡是出家人
皆謂沙門。婆羅門，是印度四族之一，此族修道供奉大梵天。及天人阿修羅，前面
說過梵，這裡的天，是指欲界天言。人，是人道眾生。阿修羅是兇神。在大眾中宣
言，如來於今日中夜當入無餘涅槃。
　　日月燈明佛授記德藏菩薩將來作佛，號曰淨身。便於中夜，入無餘涅槃。多陀
阿伽度，阿羅訶，三藐三佛陀，是十號中的前三號，我們上面釋過十號。多陀阿伽
度即是如來，阿羅訶即是應供，三藐三佛陀即是正遍知。為何經上往往單提這三號
，餘七號就簡略了呢？因為此三號，代表佛的三身三德。如來代表佛的法身及法身
德，應供代表佛的報身及解脫德，正遍知代表佛的化身及般若德。
　　<經>【佛滅度後。妙光菩薩。持妙法蓮華經。滿八十小劫為人演說。日月燈明
　　　佛八子。皆師妙光。妙光教化。令其堅固阿耨多羅三藐三菩提。是諸王
　　　子。供養無量百千萬億佛已。皆成佛道。其最後成佛者。名曰燃燈。】</經>
　　佛滅度後，妙光菩薩持妙法蓮華經滿八十小劫，為人演說。日月燈明佛八子，
皆師妙光。
　　日月燈明佛八子，皆依妙光菩薩習法華經。
　　妙光教化，令其堅固阿耨多羅三藐三菩提。
　　阿耨多羅三藐三菩提，譯為無上菩提。無上菩提者，諸法實相也。而妙法蓮華
經，即在明諸法實相。故妙光以法華經教授八子，即令堅固於無上菩提。
　　八個王子他們曾經歷很久時間，供養了無量百千萬億諸佛。他們都成佛道，最
後成佛叫燃燈佛。
　　<經>【八百弟子中有一人。號曰求名。貪著利養。雖復讀誦眾經而不通利。多
　　　所忘失。故號求名。是人亦以種諸善根因緣故。得值無量百千萬億諸佛
　　　。供養恭敬尊重讚歎。】</經>
　　妙光菩薩有八百弟子，他的弟子當中有一個人叫求名。
　　貪著利養，雖復讀誦眾經，而不通利，多所忘失，故號求名。
　　修道之人，千萬不可貪著名聞利養，願自己成名得大利養，這樣便不能得道。
雖復讀誦眾經而不通利，大家要於佛經得到通利，要修自己的清淨心與善根，莫認
為自己學問高，就可以通達經法。但求名以善根因緣故，亦得遇諸佛，供養讚歎。
　　<經>【彌勒當知。爾時妙光菩薩。豈異人乎。我身是也。求名菩薩汝身是也。
　　　今見此瑞與本無異。是故惟忖。今日如來當說大乘經。名妙法蓮華教菩
　　　薩法佛所護念。】</經>
　　文殊菩薩告彌勒菩薩言，爾時妙光菩薩，即我身是，求名菩薩，汝身是。
　　今見此瑞與本無異，是故惟忖，今日如來當說大乘經名妙法蓮華，教菩薩法，
佛所護念。
　　今見世尊現此瑞相，與我過去所見無異。我想世尊將說大乘經名妙法蓮華。
　　<經>【爾時文殊師利。於大眾中。欲重宣此義。而說偈言
　　　我念過去世 無量無數劫 有佛人中尊 號日月燈明】</經>
　　文殊菩薩，以偈重宣，敘述過去遇日月燈明佛。
　　<經>【世尊演說法　度無量眾生　無數億菩薩　令入佛智慧　佛未出家時
　　　所生八王子　見大聖出家　亦隨修梵行　時佛說大乘　經名無量義
　　　於諸大眾中　而為廣分別　佛說此經已　即於法座上　加趺坐三昧
　　　名無量義處　天雨曼陀華　天鼓自然鳴　諸天龍鬼神　供養人中尊
　　　一切諸佛土　即時大震動　佛放眉間光　現諸希有事　此光照東方
　　　萬八千佛土　示一切眾生　生死業報處　有見諸佛土　以眾寶莊嚴
　　　琉璃頗梨色　斯由佛光照　及見諸天人　龍神夜叉眾　乾闥緊那羅
　　　各供養其佛　又見諸如來　自然成佛道　身色如金山　端嚴甚微妙
　　　如淨琉璃中　內現真金像　世尊在大眾　敷演深法義　一一諸佛土
　　　聲聞眾無數　因佛光所照　悉見彼大眾　或有諸比丘　在於山林中
　　　精進持淨戒　猶如護明珠　又見諸菩薩　行施忍辱等　其數如恒沙
　　　斯由佛光照　又見諸菩薩　深入諸禪定　身心寂不動　以求無上道
　　　又見諸菩薩　知法寂滅相　各於其國土　說法求佛道　爾時四部眾
　　　見日月燈佛　現大神通力　其心皆歡喜　各各自相問　是事何因緣
　　　天人所奉尊　適從三昧起　讚妙光菩薩　汝為世間眼　一切所歸信
　　　能奉持法藏　如我所說法　唯汝能證知　世尊既讚歎　令妙光歡喜
　　　說是法華經　滿六十小劫　不起於此座　所說上妙法　是妙光法師
　　　悉皆能受持　佛說是法華　令眾歡喜已　尋即於是日　告於天人眾
　　　諸法實相義 已為汝等說】</經>
　　於此可知，妙法蓮華經是明諸法實相。諸法實相，是佛究竟一乘法義。講法華
經，必須注意是一乘教義，是講實相法。
　　<經>【我今於中夜　當入於涅槃　汝一心精進　當離於放逸　諸佛甚難值
　　　億劫時一遇　世尊諸子等　聞佛入涅槃　各各懷悲惱　佛滅一何速
　　　聖主法之王　安慰無量眾　我若滅度時　汝等勿憂怖　是德藏菩薩
　　　於無漏實相 心已得通達 其次當作佛】</經>
　　授記德藏菩薩作佛。於無漏實相，心得通達者，即通達法華經之深義也。
　　<經>【號曰為淨身　亦度無量眾　佛此夜滅度　如薪盡火滅　分布諸舍利
　　　而起無量塔　比丘比丘尼　其數如恒沙　倍復加精進　以求無上道
　　　是妙光法師　奉持佛法藏　八十小劫中　廣宣法華經】</經>
　　廣宣法華經者，即廣宣實相也。此實相法，即佛法藏。徹入此法藏者，即堪作
佛。
　　<經>【是諸八王子　妙光所開化　堅固無上道　當見無數佛　供養諸佛已
　　　隨順行大道　相繼得成佛　轉次而授記　最後天中天　號曰燃燈佛
　　　諸仙之導師　度脫無量眾　是妙光法師　時有一弟子　心常懷懈怠
　　　貪著於名利　求名利無厭　多遊族姓家】</經>
　　遊於族姓家，即遊於勝姓之白衣家。意在攀緣而求名利。
　　<經>【棄捨所習誦　廢忘不通利　以是因緣故　號之為求名　亦行眾善業
　　　得見無數佛　供養於諸佛　隨順行大道　具六波羅蜜　今見釋師子
　　　其後當作佛　號名曰彌勒】</經>
　　今見釋師子，今見釋迦牟尼佛也。彌勒繼釋迦牟尼佛，於第十小劫，人壽減至
八萬歲時作佛，號曰彌勒。
　　<經>【廣度諸眾生　其數無有量　彼佛滅度後　懈怠者汝是　妙光法師者
　　　今則我身是　我見燈明佛　本光瑞如此　以是知今佛　欲說法華經
　　　今相如本瑞　是諸佛方便　今佛放光明　助發實相義　諸人今當知
　　　合掌一心待　佛當雨法雨　充足求道者　諸求三乘人　若有疑悔者
　　　佛當為除斷　令盡無有餘】</經>
　　廣度諸眾生，其數無有量，係言彌勒事。
　　餘如長行所釋，不另作解釋。聲聞緣覺人，疑不作佛，今除其疑，必當作佛。
<篇>妙法蓮華經講記</篇>

　　　　<節>方便品第二</節>
　　方便者，善權善巧也。化三乘人謂善權方便，說三乘法謂善巧方便。因為實無
三乘人，化三乘人者，善權方便也，實無三乘法，說三乘法者，善巧方便也。何以
故？唯有一佛乘，無二亦無三故。今法華經是一乘教法，為顯一乘，先說三乘，故
名方便品。
　　佛具二智，實智與方便智。實智照一實諦，方便智照有多門。今明一生萬法，
萬法歸一，故有此方便品。
　　智者大師解釋方便二字，獨有高見。智者謂「方者秘也，便者妙也。」所謂秘
者理正也，妙者妙用無方也。理正不二，即唯一佛乘，妙用無方，乃開三乘機教。
今欲顯一，先須開三，故有此方便品來。
　　<經>【爾時世尊從三昧安詳而起。告舍利弗。諸佛智慧甚深無量。其智慧門難
　　　解難入。一切聲聞辟支佛所不能知。所以者何。佛曾親近百千萬億無數
　　　諸佛。盡行諸佛無量道法。勇猛精進名稱普聞。成就甚深未曾有法。隨
　　　宜所說意趣難解。】</經>
　　爾時世尊從三昧安詳而起，告舍利弗。何故告舍利弗？因為小乘人中，舍利弗
智慧第一，今欲明小乘智慧，不足為恃，應捨小入大，所以告舍利弗。再者法華是
同教一乘，與華嚴不同，華嚴是別教一乘。別教一乘者，在明一生萬法，同教一乘
者，在明萬法歸一。所以別教一乘法，唯大菩薩能領其旨，二乘人雖聞其法，如聾
如啞；同教一乘則不同，功能化三歸一，聲聞亦蒙授記作佛。為示小乘人亦能成就
故，所以首告舍利弗。
　　諸佛智慧，佛於一知無量謂之智，於無量知一謂之慧。於一知無量，則如實知
實相諸法；於無量知一，則如實知諸法實相。如實知實相諸法，則於一乘說三乘；
如實知諸法實相，則說三乘歸一乘。
　　其智慧門難解難入，一切聲聞辟支佛所不能知。是說佛權智不思議，雖對二乘
人說四諦十二因緣，其實是說一實諦法，而聲聞辟支佛所不能知。
　　親近百千萬億無數諸佛，這是表佛成佛善根深厚。於無量諸佛處，已得實智，
成就佛果。
　　成就甚深未曾有法，隨宜所說，意趣難解。這是表佛由實智興權智，化導眾生
。
　　<經>【舍利弗。吾從成佛已來。種種因緣。種種譬喻。廣演言教。無數方便引
　　　導眾生。令離諸著。所以者何。如來方便知見波羅蜜。皆已具足。】</經>
　　舍利弗！我從成佛以來……
　　種種因緣、譬喻，廣演言教，方便引導眾生。是說佛以權智化導眾生，令離遍
計所執。說三乘法導三乘人，歸入一佛乘。
　　如來方便知見波羅蜜，皆已具足者，如來實智，皆已究竟具足也。
　　<經>【舍利弗。如來知見廣大深遠。無量無礙力無所畏。禪定解脫三昧。深入
　　　無際。成就一切未曾有法。】</經>
　　力，十力。佛有十種智力。一知是處非處智力，二知三世業報智力，三知諸禪
解脫三昧智力，四知諸根勝劣智力，五知種種解智力，六知種種界智力，七知一切
至所道智力，八知天眼無礙智力，九知宿命無漏智力，十知永斷習氣智力。佛具此
十種智力，所以說法無畏，得四無所畏。
　　於佛邊說，佛五住俱斷（五住者，五住煩惱也。即無明住地，及四住地。四住
地者，見一處住地，欲愛住地，色愛住地，有愛住地。）二死俱離（分段死與變易
死），證首楞嚴三昧，獲大解脫，與一般不同。界內四禪八定，僅斷心心所，不能
出三界。出三界稱為解脫，解脫須是斷煩惱。所謂斷煩惱者，是斷見思煩惱。菩薩
則不但斷煩惱，同時起大悲。
　　佛滅度後，正法住世一千年，第一個五百年，弟子們解脫堅固。換句話說，弟
子們尚有證四果阿羅漢，證滅盡定出三界成聖人的。第二個五百年，出三界成聖果
的便少了，只能修成界內禪定，所以稱為禪定堅固。於四禪中，另有一種無想定，
是外道禪定。有人坐禪，不求斷煩惱，只求忘我，這便是外道無想定。他不知道誰
忘我？忘我者正是我見堅固，只修忘我，既不斷煩惱，又不消業障，怎會了生死呢
？定中痴等，等到業報成熟，再入六道輪迴。
　　所謂滅盡定，是滅想受。想為見本，受為愛根。想滅則見滅，見滅則見惑滅。
受滅則愛滅，所謂愛者，是欲愛色愛有愛。欲愛色愛有愛，是三界思惑。所以想受
滅，便是見思惑滅，見思惑滅謂入滅盡定。
　　深入無際者，深入無生也。成就一切未曾有法，成就希有之法也。
　　<經>【 舍利弗。如來能種種分別巧說諸法。言辭柔軟悅可眾心。】</經>
　　佛以種種分別巧說諸法，佛以權智方便善巧說五乘法，應眾生機，悅可眾心。
　　<經>【舍利弗。取要言之。無量無邊未曾有法。佛悉成就。止舍利弗。不須復
　　　說。所以者何。佛所成就第一希有難解之法。唯佛與佛乃能究盡諸法實
　　　相。所謂諸法如是相。如是性。如是體。如是力。如是作。如是因。如
　　　是緣。如是果。如是報。如是本末究竟等。】</經>
　　無量無邊未曾有法，佛悉成就，是說佛權智徹俗諦，親證無量諸法。一切諸法
皆歸實相，實相而成諸法，故為實相諸法。佛所成就第一希有難解之法，是說佛實
智徹真諦，親證諸法實相。實相諸法，則一生萬法，猶一水起萬波，是佛權智徹俗
諦。諸法實相，則萬法歸一，猶萬波歸一水，是佛實智徹真諦。如是之法，二乘不
見，菩薩見而不了了，故佛止舍利弗，不須復說。因為唯佛與佛，乃能究盡諸法實
相。
　　諸法實相，唯佛與佛所究盡，餘人所不能。究盡實相者，名證佛果。見實相者
，名見佛性。二乘人不見佛性，故佛止舍利弗。大般涅槃經云，聲聞乘人，不見佛
性，得聲聞道。緣覺乘人，不見佛性，得辟支佛道。菩薩見佛性不了了，證十住地
。唯佛一人徹證佛性，成就無上菩提。
　　以權實二智故，乃有下文十如是。十如是者，如是相，如是性，如是體，如是
力，如是作，如是因，如是緣，如是果，如是報，如是本末究竟等。
　　所謂如者，不二不異曰如，不壞一切法也，是從權邊說。所謂是者，無有分別
，直顯實相也，是從實邊說。例如心經云，色不異空，空不異色，是從權邊說。色
即是空，空即是色，是從實邊說。今相性體力作因緣果報本末究竟等十種，皆攝入
權實，故曰十如是。
　　如者言事相無礙，是者言理性無分。相性體力作因緣果報本末究竟等，皆是事
相。然事以理融，事乃理之事。理以事顯，理乃事之理。事外無理，理外無事，事
無理則不成，理無事則不見。猶如水之與波，波無水則不成，水無波則不見。一切
事相，不出相性體力等十種。
　　諸家解說相性等十種，其說非一。今去繁就簡，單介紹法華文句之十如是。於
法華文句中，復單約佛法界十如是介紹之。
　　如是相，於佛法界中，非相非不相，名如是相。非相者實也，非不相者權也。
實者無性權者萬法，無性隨緣成萬法，萬法隨緣無自性，是名如是相。
　　如是性，於佛法界中，非性非不性，名如是性。非性者實也，非不性者權也。
　　如是體，於佛法界中，非體非不體，名如是體。非體者實也，非不體者權也。
　　如是力，於佛法界中，非力非不力，名如是力。非力者實也，非不力者權也。
　　如是作，於佛法界中，非作非不作，名如是作。非作者實也，非不作者權也。
　　如是因，於佛法界中，非因非不因，名如是因。非因者實也，非不因者權也。
　　如是緣，於佛法界中，非緣非不緣，名如是緣。非緣者實也，非不緣者權也。
　　如是果，於佛法界中，非果非不果，名如是果。非果者實也，非不果者權也。
　　如是報，於佛法界中，非報非不報，名如是報。非報者實也，非不報者權也。
　　如是本末究竟等，於佛法界中，非本非末，而言本言末。非本非末者實也，言
本言末者權也。所言本者，始自佛相，所言末者，終至佛報。至於究竟等，佛法界
中，非等非不等，而名究竟等。同樣的道理，亦是權實的分別。總之，十如是不外
發揮諸法實相義，諸法者權也，實相者實也。
　　以上大略介紹十如是竟。以下佛以偈重宣。
　　<經>【爾時世尊。欲重宣此義。而說偈言
　　　世雄不可量　諸天及世人　一切眾生類　無能知佛者　佛力無所畏
　　　解脫諸三昧　及佛諸餘法　無能測量者　本從無數佛　具足行諸道
　　　甚深微妙法　難見難可了　於無量億劫　行此諸道已　道場得成果
　　　我已悉知見】</經>
　　自世雄不可量，至我已悉知見，是佛對眾宣稱諸佛之德。非獨世尊如此，諸佛
之德，皆如此也。
　　世雄者，佛也。佛於世間，乃大雄大力。
　　佛力無所畏，是諸佛十力，四無所畏，解脫諸三昧，及佛諸餘法，如佛十八不
共法等，皆無能測量者。
　　本從無數佛一偈，是言佛久修佛道，久植善根。佛所得甚深微妙法，眾生難知
難見。
　　於無量億劫行此佛道。行何佛道？行諸法實相，實相諸法也。以知諸法實相，
乃有定行；以如實相諸法，乃有慧行。修於定慧二行，即是行於無上佛道。
　　道場者，諸佛成無上菩提處，是名道場。尼連河邊，菩提樹下，金剛座上，是
釋迦牟尼佛的道場。
　　<經>【如是大果報　種種性相義　我及十方佛　乃能知是事　是法不可示
　　　言辭相寂滅　諸餘眾生類　無有能得解　除諸菩薩眾　信力堅固者
　　　諸佛弟子眾　曾供養諸佛　一切漏已盡　住是最後身　如是諸人等
　　　其力所不堪】</經>
　　大果報是說佛無上菩提，得無上菩提，便能了解種種性相之義。種種者，諸法
也。性相者，賞相也。實相無相，言其性。實相無不相，謂之相。實相無相者，事
不礙理。實相無不相者，理不礙事。如此理事無礙，事事無礙，便是實相。法華經
從文字上看來，好像很淺，其實經中義理甚深。
　　種種性相義，經云，有佛無佛性相常住。大乘常住三寶，就是說性相常住。
　　是法不可示下，是讚實相法。實相法離言寂滅，諸法緣生無性，無性則空寂，
文字言語不能顯示，故謂是法不可示，言辭相寂滅。此法菩薩有所不能究盡，唯佛
與佛乃能究盡。所以說除諸菩薩眾，信力堅固者。信力堅固者，謂十信滿足後，僅
得於此實相法不退也，非能究盡也。
　　諸佛弟子眾，至其力所不堪，是說聲聞乘人，力所不堪也。諸佛弟子自七賢（
五停心觀、別相念、總相念、煖、頂、忍、世第一）至四果，皆不能知實相法。
　　一切漏已盡，謂欲漏有漏無明漏已盡，此是言四果人。
　　最後身有大乘小乘之分別。大乘中等覺菩薩轉身成妙覺，謂最後身。不過此地
，是說聲聞乘人。初果人不落三塗不失人身，於五分法身中得戒法身。二果天上人
間一往來，亦得戒法身。三果人號稱不來果，只生色界不來欲界，其戒轉名定共戒
，得定法身。四果具足無漏慧，其戒轉名慧共戒或道共戒，得慧法身，解脫法身，
解脫知見法身。解脫知見者，自知我生已盡，梵行已立，所作皆辦，不受後有。聲
聞乘最後身，是得有餘涅槃。聲聞乘人自知不受後有，然現生果報猶在，尚未灰身
滅智，謂得有餘涅槃。若果報已盡，已灰身滅智，謂入無餘涅槃。於證得有餘涅槃
期間，名最後身。如是等人，皆不能知實相法。
　　<經>【假使滿世間　皆如舍利弗　盡思共度量　不能測佛智　正使滿十方
　　　皆如舍利弗　及餘諸弟子　亦滿十方剎　盡思共度量　亦復不能知
　　　辟支佛利智　無漏最後身　亦滿十方界　其數如竹林　斯等共一心
　　　於億無量劫　欲思佛實智　莫能知少分　新發意菩薩　供養無數佛
　　　了達諸義趣　又能善說法　如稻麻竹葦　充滿十方剎　一心以妙智
　　　於恆河沙劫　咸皆共思量　不能知佛智　不退諸菩薩　其數如恒沙
　　　一心共思求　亦復不能知】</經>
　　假使滿世間下，是以譬喻說明實相法難知。聲聞人中，舍利弗智慧第一，故以
舍利弗作比。
　　新發意菩薩，是初發菩提心菩薩。
　　不退諸菩薩，依法華論，八地菩薩永無位退行退念退，名不退轉，亦名阿鞞跋
致。如是人等，雖數如恒沙，亦不能究盡實相。
　　<經>【又告舍利弗　無漏不思議　甚深微妙法　我今已具得　唯我知是相
　　　十方佛亦然　舍利弗當知　諸佛語無異　於佛所說法　當生大信力
　　　世尊法久後　要當說真實　告諸聲聞眾　及求緣覺乘　我令脫苦縛
　　　逮得涅槃者　佛以方便力　示以三乘教　眾生處處著　引之令得出】</經>
　　謂諸法實相，唯佛與佛究盡。漏者，於因為煩惱，於果為生死。煩惱，有五住
煩惱，無明住地煩惱及四住地煩惱。所謂四住地者，一見一處住地，二欲愛住地，
三色愛住地，四有愛住地。見一處住地是三界內的見惑煩惱，欲愛住地是欲界產生
的煩惱，色愛住地是色界產生的煩惱，有愛住地是無色界產生的煩惱。換言之，四
住地皆在三界之內。欲是欲界，色是色界，有即是無色界。欲愛色愛有愛，凡所愛
皆是說思惑煩惱。見一處住地指見惑煩惱。換言之，見思煩惱在三界以內。無明住
地是根本，四住地從無明住地生。聲聞緣覺斷四住地的見思煩惱，不漏三界，故謂
無漏。以見思煩惱產生的生死叫分段生死，分段生死在三界內。無明住地產生變易
生死。換言之，聲聞緣覺所斷，是見思煩惱，了的是分段生死。也稱它謂無漏，然
非此法華經說的無漏。此地說的無漏不思議，不思議是無明住地斷，變易生死了，
唯有佛。
　　不思議是不能心思口議。平常說的言語道斷，心行處滅，這是頓教法。圓教說
言語道斷亦斷，心行處滅亦滅。
　　法華是同教一乘，故三乘人皆能修實相法。口離四過，便是言語道斷。心無貪
瞋痴，便是心處滅。身無殺盜婬，便是行處滅。
　　諸佛語無異者，前佛後佛所說不異也。諸佛所說，同一實相，汝舍利弗當信受
。
　　世尊法久後，謂佛說法四十九年，最後八年，方說法華，法華經說實相法，故
曰說真實。
　　聲聞眾，佛所教法是聲，大眾聽法聽受叫聞。佛說的音聲，聲聞緣覺聽聞謂聲
聞。聲聞分別有多種，有緣覺聲聞及聲聞聲聞。緣覺聲聞是聽佛說十二因緣法修道
證辟支佛，叫緣覺聲聞。緣覺有二種，生在無佛世時，自己思惟覺悟，叫獨覺。生
在佛世，以過去修過小乘十二因緣法，今生又聽佛說十二因緣法而悟道了，叫緣覺
聲聞。聲聞聲聞是過去聽過四諦法，今生又聽佛說四諦，證阿羅漢果。
　　註疏家又判有二種聲聞，一定性聲聞，得少為足，不求無上菩提。二不定性聲
聞，迴小向大者。又判有四種聲聞，一決定聲聞（略同定性聲聞）。二增上慢聲聞
，未得謂得，未證謂證，例如五千退席者是。三退大聲聞，過去修大乘，因厭苦情
深，退為小乘，例如舍利弗。四應化聲聞，是種人本是菩薩，為度眾生，而現聲聞
身。
　　緣覺又稱獨覺，辟支佛也。據智度論謂，出無佛世，無師自悟而得道者，名為
獨覺。若出值佛世，聞十二因緣而得道者，名為緣覺。天台宗謂，出無佛世觀飛花
落葉之外緣而得道者名為獨覺，於佛世觀十二因緣而得道者，名為緣覺。
　　我令脫三界生死苦縛，而證有餘涅槃。這是佛以方便力，說三乘法也。前以方
便開三，今說一乘實諦也。
　　<經>【爾時大眾中。有諸聲聞漏盡阿羅漢阿若憍陳如等千二百人。及發聲聞辟
　　　支佛心。比丘比丘尼優婆塞優婆夷。各作是念。今者世尊。何故慇懃稱
　　　歎方便而作是言。佛所得法甚深難解。有所言說意趣難知。一切聲聞辟
　　　支佛所不能及。佛說一解脫義。我等亦得此法到於涅槃。而今不知是義
　　　所趣。】</經>
　　爾時千二百五十人，及餘四眾皆生疑惑。彼等所疑，不知佛權智方便，聞佛言
久後說真實，彼等疑謂，難道我等所證，非為真實嗎？何故世尊慇懃稱歎方便？而
說佛所得法，甚深難解難知，一切聲聞緣覺，所不能知。但世尊所說解脫義是一，
而今我等已得解脫，已證涅槃。今世尊所說甚深義者，不知為何？
　　<經>【爾時舍利弗知四眾心疑。自亦未了。而白佛言。世尊。何因何緣。慇懃
　　　稱歎諸佛第一方便。甚深微妙難解之法。我自昔來未曾從佛聞如是說。
　　　今者四眾咸皆有疑。唯願世尊。敷演斯事。世尊何故慇懃稱歎甚深微妙
　　　難解之法。】</經>
　　爾時舍利弗知眾生疑，自亦不解，於是請問於佛，何為甚深難解之法。
　　<經>【爾時舍利弗欲重宣此義。而說偈言
　　　慧日大聖尊　久乃說是法　自說得如是　力無畏三昧　禪定解脫等
　　　不可思議法　道場所得法　無能發問者】</經>
　　慧日大聖尊是稱佛。佛很久以後方說實相法，自說已得十力，四無所畏，三昧
解脫禪定等法。不可思議之實相法，佛坐道場所得，無有人能發<問>問。</問>
　　<經>【我意難可測　亦無能問者　無問而自說　稱歎所行道　智慧甚微妙
　　　諸佛之所得　無漏諸羅漢　及求涅槃者　今皆墮疑網　佛何故說是
　　　其求緣覺者　比丘比丘尼　諸天龍鬼神　及乾闥婆等　相視懷猶豫
　　　瞻仰兩足尊　是事為云何　願佛為解說　於諸聲聞眾　佛說我第一
　　　我今自於智　疑惑不能了　為是究竟法　為是所行道　佛口所生子
　　　合掌瞻仰待　願出微妙音　時為如實說　諸天龍神等　其數如恒沙
　　　求佛諸菩薩　大數有八萬　又諸萬億國　轉輪聖王至　合掌以敬心
　　　欲聞具足道】</經>
　　佛何故說我意難可測，亦無能問者？佛所說四諦法，我們都已了解，何故說佛
意難可測呢？
　　佛何故說，佛智慧甚微妙，諸佛能得到？現在無漏阿羅漢，及求涅槃者，皆生
疑惑。求涅槃者，即是偏空滯寂者也。今四眾弟子生疑，願佛為解說。
　　佛說我於聲聞眾中，智慧第一。但我疑惑不解。今為求究竟法，願如實說。
　　佛口所生子者，因佛說法，乃得入道，故稱佛口所生子。
　　轉輪聖王是世間之王，在增劫時眾生福報大，出轉輪聖王。轉輪聖王有金輪王
、銀輪王、銅輪王、鐵輪王。金輪王管四部洲，東西南北四部洲。銀輪王管三部洲
，東西南。銅輪王管二部洲。鐵輪王只管我們南瞻部洲。
　　<經>【爾時佛告舍利弗。止止不須復說。若說是事。一切世間諸天及人皆當驚
　　　疑。舍利弗重白佛言。世尊。唯願說之。唯願說之。所以者何。是會無
　　　數百千萬億阿僧祇眾生。曾見諸佛。諸根猛利智慧明了。聞佛所說則能
　　　敬信。爾時舍利弗欲重宣此義。而說偈言
　　　法王無上尊　唯說願勿慮　是會無量眾　有能敬信者】</經>
　　爾時佛止舍利弗曰，不可宣說此法，此法甚深，恐令人天驚疑。舍利弗再度懇
請曰，今此眾中，有利智者，能明了佛所說義。並以偈重頌懇請之意。
　　<經>【佛復止舍利弗。若說是事。一切世間天人阿修羅。皆當驚疑。增上慢比
　　　丘將墜於大坑。爾時世尊。重說偈言
　　　止止不須說　我法妙難思　諸增上慢者　聞必不敬信】</經>
　　佛復止之，謂增上慢人，以疑而不信故，將墜於大坑。增上慢人，如五千退席
者是。
　　<經>【爾時舍利弗重白佛言。世尊。唯願說之。唯願說之。今此會中。如我等
　　　比百千萬億。世世已曾從佛受化。如此人等必能敬信。長夜安隱多所饒
　　　益。爾時舍利弗欲重宣此義。而說偈言
　　　無上兩足尊　願說第一法　我為佛長子　唯垂分別說　是會無量眾
　　　能敬信此法　佛已曾世世　教化如是等　皆一心合掌　欲聽受佛語
　　　我等千二百　及餘求佛者　願為此眾故　唯垂分別說　是等聞此法
　　　則生大歡喜】</經>
　　舍利弗再三懇請。我等比，比者比類也，黨類也。我等已曾世世受佛教化。可
見釋迦牟尼佛來此娑婆世界，是化身佛示現。梵網經云，我來此娑婆世界八千返。
　　安隱者涅槃也，有時亦作安樂義。三戒經及大寶積經有云「云何安隱？謂心無
分別。」心無分別，則無貪瞋痴，無三毒則不造諸惡業，無惡業因緣，則不墮諸惡
道，不受諸苦，故安隱有安樂義。安隱，又名謂解脫，若不起分別心就解脫，不起
貪瞋痴就解脫，不造諸惡業是解脫。長夜安隱，長夜形容六道輪迴，冥冥猶如暗夜
謂長夜，暗夜無期謂長夜。我們皆在長夜之中不見光明。
　　偈頌義如長行，不另釋。
　　<經>【爾時世尊告舍利弗。汝已慇懃三請。豈得不說。汝今諦聽。善思念之。
　　　吾當為汝分別解說。說此語時。會中有比丘比丘尼優婆塞優婆夷五千人
　　　等。即從座起禮佛而退。所以者何。此輩罪根深重及增上慢。未得謂得
　　　。未證謂證。有如此失。是以不住。世尊。默然而不制止。】</經>
　　三請方說，示法甚深，不得輕易便說。欲說此法，五千退席，以此五千人罪根
深重及增上慢故。以五千在座，所以如來止之不說。今五千退席，如來默然而不制
止。
　　法華文句謂，諦聽是聞慧，善思是思慧，念之是修慧。
　　<經>【爾時佛告舍利弗。我今此眾無復枝葉。純有貞實。舍利弗。如是增上慢
　　　人。退亦佳矣。汝今善聽。當為汝說。舍利弗言。唯然世尊。願樂欲聞
　　　。】</經>
　　我今此眾，無復枝葉。枝葉者，末流之屬，不堪器用，疏於根本。貞實者，貞
誠真實之弟子。增上慢人既退，不虞有謗法之者。勉舍利弗善聽，當為汝說。
　　<經>【佛告舍利弗。如是妙法。諸佛如來時乃說之。如優曇華時一現耳。舍
　　　利弗。汝等當信佛之所說言不虛妄。舍利弗。諸佛隨宜說法意趣難解。
　　　所以者何。我以無數方便種種因緣譬喻言辭演說諸法。是法非思量分別
　　　之所能解。唯有諸佛乃能知之。所以者何。諸佛世尊。唯以一大事因緣
　　　故出現於世。】</經>
　　此第一義法實相法，諸佛如來不是經常說，時機因緣到了才說。佛說法四十九
年，最後八年，方說法華。
　　如優曇華。是蓮華之一種，三千年才出一次，出此華時出金輪聖王。
　　汝等當信佛之所說，言之不虛。佛得無分別智，即能分別一切法。猶如得於一
水，一水即能分別萬波。雖起萬波，萬波猶是一水。故佛之所說，言不虛妄。此是
表示，佛以實智，而起權智，實智者唯一佛乘。起於權智而說三乘，乘雖有三，其
實唯一。故說三乘法，亦不異真實。不過三乘為顯，一乘真實為隱，隱者難知，故
曰諸佛隨宜說法，意趣難解。
　　佛以無數方便，種種因緣譬喻言辭所演說者，諸法相也。是法非思量分別能解
者，實相無相也。諸法實相，唯有諸佛乃能知之。諸佛世尊以一大事因緣出現於世
者，佛唯為宣說實相法出現於世也。為明實相出現於世者，即為度一切眾生皆成佛
，而出現於世。
　　當知諸法實相無相，取相之人不得真實，佛斥之如狗逐塊。智者不取於相，方
能如如不動。
　　實相無相，無形無相，無內無外，不可分別，故曰一。實相無不相，橫遍豎窮
，廣博包遍，故曰大。為度迷悶眾生，諸佛出現於世，故曰事。眾生皆有佛性，是
謂因。眾生若無佛性，便不能成佛。猶如礦中若無金性，便不能出金。佛力化導，
是為緣。若無佛力化導，眾生不能自然成佛。例如礦中雖有金性，若不加人工冶煉
，礦石不能自然成金。
　　<經>【舍利弗。云何名諸佛世尊唯以一大事因緣故出現於世。諸佛世尊。欲令
　　　眾生開佛知見使得清淨故出現於世。欲示眾生佛之知見故出現於世。欲
　　　令眾生悟佛知見故出現於世。欲令眾生入佛知見道故出現於世。舍利弗
　　　。是為諸佛以一大事因緣故出現於世。】</經>
　　舍利弗！云何名諸佛世尊唯以一大事因緣故，出現於世？諸佛世尊，欲令眾生
開佛知見……
　　至於開示悟入佛之知見，註疏家解釋多有不同。今依法華文句，大略解釋於下
。
　　首先我們要知道，何為佛之知見。在心曰知，在眼曰見。佛徹證諸法實相，故
佛之知見，在於諸法實相。亦欲令眾生開示悟入於諸法實相。實相無相，則佛知見
，諸法無量即空。實相無不相，則佛知見，實相空即無量。如是知者，乃佛的一切
種智，有別於二乘的一切智，及菩薩的道種智。如是見者，唯有佛眼，有別於肉眼
天眼慧眼法眼。以不共二智的一切種智知，名為佛知。以不共四眼的佛眼見，名為
佛見。欲令眾生證一切種智及佛眼故，乃為一大事因緣出現於世。以開示悟入之方
便，令眾生證得實相。
　　若約三乘論開示悟入，開者，開佛知見於實相法，此實相即眾生之法身佛性。
示者，示三乘同有法身佛性，皆當成佛，不可保守不進，不求無上佛道。悟者，雖
三乘同有法身佛性，而二乘不知，示其令悟。入者，雖知而不得不退，故令入不退
。
　　若約菩薩言，開者，開佛知見於實相法。示者，示令諸菩薩有疑者，知如實修
行。悟者，末發菩提心者，令悟實相發菩提心。入者，已發菩提心者，令入於實相
。
　　諸佛世尊，欲令眾生開示悟入佛之知見，使得清淨，乃以一大事因緣出現於世
。實相無相，離諸雜染，故曰清淨。
　　<經>【佛告舍利弗。諸佛如來。但教化菩薩。諸有所作常為一事。唯以佛之知
　　　見示悟眾生。】</經>
　　菩薩化眾續佛慧命，是成佛因地，所以佛但教化菩薩。二乘自度，不度眾生，
不能承擔如來家業，為佛所不許，所以如來但教化菩薩。諸有所作，常為一事者，
諸有所作，常為一佛乘也。故唯以佛之知見，開示悟入眾生。
　　<經>【舍利弗。如來但以一佛乘故為眾生說法。無有餘乘若二若三。舍利弗。
　　　一切十方諸佛法亦如是。】</經>
　　諸佛以明實相法出現於世，故但以一佛乘為眾生說法。無有餘乘若二若三者，
，為是餘乘非實相故。舍利弗！一切十方諸佛，亦但以一佛乘為眾生說法。
　　唯有一佛乘，無二亦無三者，唯有圓教一乘，無有藏通別等三乘。因為菩薩猶
是對二乘而立，非圓教一乘，故簡別之。換句話說，佛教菩薩，非是令住菩薩地，
而是教令成佛也。於一乘中，一切乘唯是一乘，猶大波小波，唯是一水。
　　<經>【舍利弗。過去諸佛以無量無數方便種種因緣譬喻言辭。而為眾生演說諸
　　　法。是法皆為一佛乘故。是諸眾生從諸佛聞法。究竟皆得一切種智。舍
　　　利弗。未來諸佛當出於世。亦以無量無數方便種種因緣譬喻言辭。而為
　　　眾生演說諸法。是法皆為一佛乘故。是諸眾生從佛聞法。究竟皆得一切
　　　種智。舍利弗。現在十方無量百千萬億佛土中諸佛世尊。多所饒益安樂
　　　眾生。是諸佛亦以無量無數方便種種因緣譬喻言辭。而為眾生演說諸法
　　　。是法皆為一佛乘故。是諸眾生從佛聞法。究竟皆得一切種智。舍利弗
　　　。是諸佛但教化菩薩。欲以佛之知見示眾生故。欲以佛之知見悟眾生故
　　　。欲令眾生入佛之如見故。】</經>
　　過去未來現在三世諸佛，亦是以一佛乘為眾生說法，眾生從佛聞法，皆得一切
種智。得一切種智 ，即是成佛。
　　而為眾生演說諸法，是法皆為一佛乘故，即是諸法實相。一佛乘者，即是實相
。
　　舍利弗！過去未來現在三世諸佛，但教化菩薩，令一切眾生皆成佛，完成一大
事因緣。以佛之知見，開示悟入，令成就佛道。
　　誦經至此，可以知道，佛之悲願唯令眾生成佛，不以餘乘度眾生。以餘乘非是
波羅蜜故。
　　<經>【舍利弗。我今亦復如是。知諸眾生有種種欲深心所著。隨其本性。以種
　　　種因緣譬喻言辭方便力而為說法。舍利弗。如此皆為得一佛乘一切種智
　　　故。舍利弗。十方世界中尚無二乘。何況有三。】</經>
　　佛告舍利弗，我亦如是，唯為眾生演說一佛乘法。知諸眾生有種種欲，深心所
著。五乘眾生，各各有其根性欲。過去者為根，現在者為欲，通於未來者是性。深
心所著，即其欲也。
　　以種種因緣譬喻言辭方便力所說者，乃諸法也。皆為得一佛乘，一切種智者，
乃實相也。諸佛所說，無非諸法實相。
　　十方世界唯是一真法界，故唯一佛乘，佛者橫遍十方豎窮三際，尚無二乘，何
況有三？
　　<經>【舍利弗。諸佛出於五濁惡世。所謂劫濁煩惱濁眾生濁見濁命濁。如是舍
　　　利弗。劫濁亂時眾生垢重。慳貪嫉成就諸不善根故。諸佛以方便力。
　　　於一佛乘分別說三。】</經>
　　此表示十方諸佛唯以一乘法教化眾生，何故復說三乘法呢？原來諸佛因為五濁
惡世中，眾生根性欲俱劣，故開方便門宣三乘法。雖說三乘法，然唯顯真實義。
　　五濁者，劫濁煩惱濁眾生濁見濁命濁。於五濁中，劫濁是其總，餘四是其別，
故文中僅釋劫濁。
　　劫濁者，摧年減壽，餘四濁交集，於四濁上立劫濁之假名。煩惱濁者，以貪瞋
痴慢疑五鈍使為體，慢高陵下，貪瞋無度，不信善法。眾生濁者，攬煩惱見二濁果
報上立眾生之假名。見濁者，以身見邊見邪見見取見戒取見五利使為體，乃至六十
二種執見。見如羅網稠林，令眾生不得出離。命濁者，朝生暮死，旦夕出沒，六道
輪迴熾然不息。
　　若論五濁之次第，以煩惱濁見濁為根本，於二濁果報上乃有眾生。眾生連持色
心，生死不息乃有命。此四濁經於長時，乃名劫濁。故劫濁是總，四濁是別。
　　劫濁亂時，眾生垢重。眾生之煩惱見俱重也。以貪瞋痴，造諸惡業，以惡業因
緣墮於苦道。佛為拔眾生苦故，將一乘法分別說三。
　　<經>【舍利弗。若我弟子。自謂阿羅漢辟支佛者。不聞不知諸佛如來但教化菩
　　　薩事。此非佛弟子。非阿羅漢。非辟支佛。又舍利弗。是諸比丘比丘尼
　　　。自謂已得阿羅漢是最後身究竟涅槃。便不復志求阿耨多羅三藐三菩提
　　　。當知此輩皆是增上慢人。所以者何。若有比丘實得阿羅漢。若不信此
　　　法。無有是處。除佛滅度後現前無佛。所以者何。佛滅度後。如是等經
　　　。受持讀誦解義者。是人難得。若遇餘佛。於此法中便得決了。】</經>
　　舍利弗！若我弟子，自謂得阿羅漢辟支佛，而不聞不知佛以實相一佛乘法但教
菩薩，即非佛弟子，非阿羅漢辟支佛。以其不知唯一佛乘，無二乘三乘也。是諸人
等，自謂已成阿羅漢，是最後身，已得究竟涅槃，不更進一步求無上菩提，當知是
人皆增上慢。故若比丘實得阿羅漢，而不信一佛乘，無有是處。
　　除佛滅度後，現前無佛。因為佛滅後，此法華經受持讀誦解義者難得故。
　　若遇餘佛，於此法中便決了。
　　是等阿羅漢，已出三界外，於三界外有餘佛淨土。阿羅漢若於餘佛淨土，聞彼
佛演說此法華經，爾時於一佛乘法便得決了。
　　<經>【舍利弗。汝等當一心信解受持佛語。諸佛如來言無虛妄。無有餘乘唯一
　　　佛乘。】</經>
　　促舍利弗，信受唯一佛乘。
　　<經>【爾時世尊。欲重宣此義。而說偈言
　　　比丘比丘尼　有懷增上慢　優婆塞我慢　優婆夷不信　如是四眾等
　　　其數有五千　不自見其過　於戒有缺漏　護惜其瑕疵　是小智已出
　　　眾中之糟糠　佛威德故去　斯人福德　不堪受是法　此眾無枝葉
　　　唯有諸貞實。】</經>
　　出家二眾重於道法，於道法上未證言證未得言得，故有懷增上慢者。在家二眾
重於富貴，我執心重，故有我慢與不信。此言彼退席五千，護己瑕疵，不信一佛乘
法。此眾既退，枝葉已除，與會者唯有貞實，堪受大法。表示可以宣說一佛乘法矣
。
　　<經>【舍利弗善聽　諸佛所得法　無量方便力　而為眾生說　眾生心所念
　　　種種所行道　若干諸欲性　先世善惡業　佛悉知是已　以諸緣譬喻
　　　言辭方便力　令一切歡喜　或說修多羅　伽陀及本事　本生未曾有
　　　亦說於因緣　譬喻并祇夜　優波提舍經】</經>
　　舍利弗善聽下，言佛為眾生故，方便始說三乘法。
　　或說修多羅下，是說十二分言教，亦名十二部經。十二部經者，一修多羅譯曰
契經，二祇夜譯曰重頌，三伽陀譯曰諷頌、孤起頌，四尼陀那譯曰因緣，五伊帝目
多譯曰本事，六闍多伽譯曰本生，七阿浮陀達磨譯曰未曾有，八阿波陀那譯曰譬喻
，九優婆提舍譯曰論議，十優陀那譯曰自說，十一毗佛略譯曰方等，十二和伽羅譯
曰授記。此十二部經是經的十二種體裁。
　　本事，是佛說他人過去生的事。本生，佛說己昔行菩薩道事叫本生。未曾有，
說佛菩薩神變希有事跡。方等是大乘。以上所說是十二部經，經上略說十二部經─
─或說修多羅，伽陀及本事，本生未曾有，亦說於因緣，譬喻并祇夜，優婆提舍經
。
　　<經>【鈍根樂小法　貪著於生死　於諸無量佛　不行深妙道　眾苦所惱亂
　　　為是說涅槃　我設是方便　令得入佛慧　未曾說汝等　當得成佛道
　　　所以未曾說　說時未至故　今正是其時　決定說大乘。】</經>
　　鈍根的小乘人，樂於聲聞緣覺小乘法。貪著於生死，是說凡夫人天皆貪著生死
。故善導和尚言，想往生極樂世界，須要不怕死。於諸無量佛不行深妙道，這些人
不行無上佛道，只是求生人生天享福，小乘人求涅槃得安樂，不知上求佛道。眾苦
所惱亂，是說受三界分段生死，為此故說有涅槃。
　　我說三乘法是施設方便，為了令眾生皆入一佛乘。為了顯一才開三，為了顯實
才開權。過去方便說，沒說你們能成佛，其實你們若發大乘心，皆可成佛。所以小
乘人在未聞法華經前，不知自己可成佛，認為成佛是菩薩的事，聞法華後，方知自
己亦可成佛。
　　佛過去說三乘法而沒說一乘法的原因，是因為時間未成熟。現在時候到了，眾
生的根機亦熟了，所以才決定說大乘。決定說大乘者，說一乘也。
　　<經>【我此九部法　隨順眾生說　入大乘為本　以故說是經　有佛子心淨
　　　柔軟亦利根　無量諸佛所　而行深妙道　為此諸佛子　說是大乘經
　　　我記如是人　來世成佛道　以深心念佛　修持淨戒故　此等聞得佛
　　　大喜充遍身　佛知彼心行　故為說大乘】</經>
　　我此九部法，隨順眾生說……
　　十二部經除去授記、方等、自說，餘者九部是也。佛為小乘人說九部經，是隨
順眾生而說的。實在是誘導他們入大乘為本。佛子是菩薩，心淨是心無所住，隨緣
不變，不變隨緣，故柔軟利根。久於諸佛所，行於一佛乘法。為此諸菩薩，說此大
乘妙法蓮華經。我記如是等菩薩，當來作佛，以彼等持戒念佛故。彼等聞作佛，心
大歡喜。為彼等菩薩，乃說此大乘經。
　　<經>【聲聞若菩薩　聞我所說法　乃至於一偈　皆成佛無疑　十方佛土中
　　　唯有一乘法　無二亦無三　除佛方便說　但以假名字　引導於眾生
　　　說佛智慧故】</經>
　　或聲聞或菩薩，聞我說此大乘法，乃至信受奉行一偈，皆當成佛無疑。十方諸
佛所說法，唯有一佛乘，無二亦無三。不過為引導眾生修無上佛道故，方便以假名
說三乘法耳。
　　<經>【諸佛出於世　唯此一事實　餘二則非真　終不以小乘　濟度於眾生
　　　佛自住大乘　如其所得法　定慧力莊嚴　以此度眾生】</經>
　　諸佛出世，唯有度一切眾生皆成佛，唯以一大事因緣出現於世。其餘聲聞緣覺
皆不是真實的，佛以方便言辭假說而已。所以佛不以小乘度眾生。佛自己證到究竟
菩提成佛，住於大乘，如他自己所得的大乘法定慧力莊嚴，來度眾生，要度一切眾
生皆成佛。
　　<經>【自證無上道　大乘平等法　若以小乘化　乃至於一人　我則墮慳貪
　　　此事為不可　若人信歸佛　如來不欺誑　亦無貪嫉意　斷諸法中惡
　　　故佛於十方　而獨無所畏】</經>
　　佛自己證無上道，此大乘法平等。如何平等？等若虛空，虛空無差別。金剛經
云，此法無高下。我自己證此法了，如果以小乘法度眾生，甚至度一人，我就墮慳
貪。
　　若人信歸佛，信是道元功德母，深信歸依於佛，相信佛不欺誑眾生。
　　菩薩有三不欺──不欺佛，不欺眾生，不欺自己。亦無貪嫉意，佛沒有貪嫉意
。斷諸法中惡，佛是諸惡斷盡眾善普會。
　　故佛於十方，而獨無所畏。
　　以佛不欺誑眾生，無有貪嫉，諸惡斷盡，眾善普會，是真語者、實語者、如語
者、不異語者、不誑語者，所以佛於十方說法無所畏。佛有四無所畏，一說一切智
無畏。佛自說我得一切智，成就無上覺。二說漏盡無畏。我漏已盡，永斷一切煩惱
生死。三說障道法無畏。決定說一切眾生之障道法。四說盡苦道無畏。佛決定說離
苦證滅之道。
　　<經>【我以相嚴身　光明照世間　無量眾所尊　為說實相印】</經>
　　諸佛以四種方便度眾生，一相好光明，二說法，三名號，四神通變化。上半偈
即相好光明義，無量眾所尊即名號義，第四句即說法義。
　　<經>【舍利弗當知　我本立誓願　欲令一切眾　如我等無異　如我昔所願
　　　今者已滿足　化一切眾生　皆令入佛道　若我遇眾生　盡教以佛道
　　　無智者錯亂　迷惑不受教　我知此眾生　未曾修善本　堅著於五欲
　　　癡愛故生惱　以諸欲因緣　墜墮三惡道　輪迴六趣中　備受諸苦毒
　　　受胎之微形　世世常增長　薄德少福人　眾苦所逼迫　入邪見稠林
　　　若有若無等　依止此諸見　具足六十二　深著虛妄法　堅受不可捨
　　　我慢自矜高　諂曲心不實　於千萬億劫　不聞佛名字　亦不聞正法
　　　如是人難度　是故舍利弗　我為設方便　說諸盡苦道　示之以涅槃
　　舍利弗！我本立誓願度眾生成佛，不令眾生墮凡外二乘。】</經>
　　若我遇眾生下，係言佛以無上佛道教眾生，而眾生無智迷惑不信不受教導。以
下便述說眾生之過。
　　入邪見稠林，若有若無等，即有色、無色、有想、無想、若非有色、若非無色
、若非有想、若非無想等十二類生。
　　具足六十二者，六十二種邪見也。依天台嘉祥諸家，於二十種我見開出六十二
見。外道於五陰各計四句，一即五陰有我，二離五陰有我，三我在五陰中，四五陰
在我中。於是成二十句，歷過去未來現在三世，成六十句。加上斷常二根本見，成
六十二見。
　　為如是等剛強難度之人，於是我設方便，為說苦集滅道四諦法，令取滅證涅槃
。
　　<經>【我雖說涅槃　是亦非真滅　諸法從本來　常自寂滅相】</經>
　　舍利弗！我雖說苦集滅道教小乘人證滅入涅槃，然此涅槃亦非真正滅。何以故
？因為諸法從本來常自寂滅相。既然是寂滅相，就不會再滅了。若有人說法可再滅
，就是邪見。何以知一切法寂滅相？以一切法因緣生，以因緣生故，本來空，若不
空就不待因緣才生。龍樹菩薩云，因緣所生法，我說即是空。易言之，一切諸法皆
是空，空就是寂滅相。空法再空是無道理的，滅法再滅亦無道理。所以經云，諸法
從本來常自寂滅相。諸法寂滅相即是實相，實相無相，實相無相是指空寂滅相，根
本無相。故知一切法皆空，一切法皆無相。
　　<經>【佛子行道已　來世得作佛　我有方便力　開示三乘法　一切諸世尊
　　　皆說一乘道　今此諸大眾　皆應除疑惑　諸佛語無異　唯一無二乘
　　　過去無數劫　無量滅度佛　百千萬億種　其數不可量　如是諸世尊
　　　種種緣譬喻　無數方便力　演說諸法相　是諸世尊等　皆說一乘法
　　　化無量眾生　令入於佛道】</經>
　　佛子行道已下，這是要說唯有一佛乘，無二亦無三的道理。如果我的弟子修行
佛道，後來世一定都能作佛。諸佛唯說一佛乘。今此大眾皆當相信勿疑。
　　<經>【又諸大聖主　知一切世間　天人群生類　深心之所欲　更以異方便
　　　助顯第一義　若有眾生類　值諸過去佛　若聞法布施　或持戒忍辱
　　　精進禪智等　種種修福慧　如是諸人等　皆已成佛道】</經>
　　諸大聖主者，即諸佛也。其深心者，直至成佛之心謂深心。深心之所欲者，欲
求無上佛道。
　　若有眾生類，值遇過去佛修六波羅蜜，皆已成佛道。成佛道者，證諸法實相。
種種修福慧者，五度修福，般若修慧。
　　<經>【諸佛滅度已　若人善軟心　如是諸眾生　皆已成佛道】</經>
　　諸佛滅度後，善軟心指二乘人。二乘人心柔軟信受佛語。善是信受佛語，軟是
順佛之教。這些二乘眾生皆已成佛道。
　　　<經>【諸佛滅度已　供養舍利者　起萬億種塔　金銀及頗梨　車與馬腦
　　　　玫瑰琉璃珠　清淨廣嚴飾　莊校於諸塔　或有起石廟　栴檀及沈水
　　　　木并餘材　塼瓦泥土等　若於曠野中　積土成佛廟　乃至童子戲
　　　　聚沙為佛塔　如是諸人等　皆已成佛道】</經>
　　供靈骨者名塔，供佛像者名廟。
　　木及餘材，音蜜，是一種香木。
　　有人說童子是指童真菩薩言。似與經文不合，既曰童子戲，當知非童真菩薩。
　　皆已成佛道者，一切諸法無非實相，只是眾生不自知耳。這即說明唯有一佛乘
，無二亦無三。
　　<經>【若人為佛故　建立諸形像　刻彫成眾相　皆已成佛道　或以七寶成
　　　石赤白銅　白鑞及鉛錫　鐵木及與泥　或以膠漆布　嚴飾作佛像
　　　如是諸人等　皆已成佛道　彩畫作佛像　百福莊嚴相　自作若使人
　　　皆已成佛道　乃至童子戲　若草木及筆　或以指爪甲　而畫作佛像
　　　如是諸人等　漸漸積功德　具足大悲心　皆已成佛道　但化諸菩薩
　　　度脫無量眾　若人於塔廟　寶像及畫像　以華香幡蓋　敬心而供養
　　　若使人作樂　擊鼓吹角貝　簫笛琴箜篌　琵琶鐃銅鈸　如是眾妙音
　　　盡持以供養　或以歡喜心　歌唄頌佛德　乃至一小音　皆已成佛道】</經>
　　音偷，黃銅似金者。
　　白鑞，金屬似錫。
　　唄音拜。
　　<經>【若人散亂心　乃至以一華　供養於畫像　漸見無數佛　或有人禮拜
　　　或復但合掌　乃至舉一手　或復小低頭　以此供養像　漸見無量佛
　　　自成無上道　廣度無數眾　入無餘涅槃　如薪盡火滅　若人散亂心
　　　入於塔廟中　一稱南無佛　皆已成佛道　於諸過去佛　在世或滅度
　　　若有聞是法　皆已成佛道】</經>
　　皆已成佛道者，唯有一佛乘 無二亦無三 佛以一大事因緣出現於世，欲度一切
眾生皆成佛也。
　　<經>【未來諸世尊　其數無有量　是諸如來等　亦方便說法　一切諸如來
　　　以無量方便　度脫諸眾生　入佛無漏智　若有聞法者　無一不成佛】</經>
　　未來諸佛，亦以無量方便說三乘法。其實說三乘法，即是密說一乘。亦可謂，
說三乘法者，只是說一乘法之方便而已。本來一切眾生，皆成佛道皆當作佛，只是
二乘人不知。例如舍利弗等，未聞法華以前，不知自己亦可作佛。聞法華後，方知
自己作佛。
　　入佛無漏智，漏於生死謂之漏。生死是從果上說，從因上說是煩惱。漏入煩惱
叫漏。煩惱有見思煩惱、塵沙煩惱、無明煩惱。漏入見思煩惱即是分段生死。漏入
無明煩惱，即是漏於變易生死。分段生死在三界內，所以一般說，漏是生於三界內
的漏。實在變易生死，無明煩惱亦是漏。三界內受生叫漏，阿羅漢不生三界，叫證
無漏。阿羅漢雖不生三界，然尚有變易生死，亦不能算漏盡。勝鬘經云，阿羅漢證
滅諦，是佛方便說。
　　入佛無漏智，是無明煩惱破，變易生死了。
　　<經>【諸佛本誓願　我所行佛道　普欲令眾生　亦同得此道　未來世諸佛
　　　雖說百千億　無數諸法門　其實為一乘　諸佛兩足尊　知法常無性
　　　佛種從緣起　是故說一乘】</經>
　　諸佛之根本願，及我釋迦牟尼佛所行道，雖然方便說一切法門，其實都是為顯
一乘道。
　　知法常無性，是說一佛乘，即是無性法。諸法緣起而無自性，無性隨緣，能圓
滿成就一切法性相。圓滿成就一切法性相，謂圓成實。既然一切法性相依緣而現，
故稱之為依他起。依他起便無自性，故知依他起者，即是虛妄。若人執依他起為實
有法，即落遍計執。
　　佛種從緣起，本來種是能生義，然佛種從緣起，緣起則無性，無性則無生。故
曰依他起邊言，無生而生；約圓成實邊言，生而無生。此無生而生，生而無生，即
一乘義。無生而生，是佛報化二身；生而無生，是佛法身。
　　 <經>【是法住法位　世間相常住　於道場知已　導師方便說】</經>
　　法住法位，是真如異名。真如隨緣生萬法，萬法無性是真如。真如隨緣生萬法
者，法相也，亦即實相諸法也；萬法無性是真如者，法性也，亦即諸法實相也。如
是真如性相，有佛無佛常住不變，是萬法之根本，故名法住法位。以性相常住故，
所以說世間相常住。
　　 <經>【天人所供養　現在十方佛　其數如恒沙　出現於世間　安隱眾生故
　　 　亦說如是法　知第一寂滅　以方便力故　雖示種種道　其實為佛乘
　　 　知眾生諸行　深心之所念　過去所習業　欲性精進力　及諸根利鈍
　　 　以種種因緣　譬喻亦言辭　隨應方便說】</經>
　　本來涅槃稱為安隱，此處安隱作安樂講。經云心無分別，名為安隱。眾生心若
不分別執著，自然不起惑造業，不起惑造業，自然不受苦報而得安樂，故名安隱。
亦說如是法者，亦說開三顯一之法，開方便門，顯真實義。
　　第一寂滅法，即是一乘法。法住法位，即無性法。無性即隨緣，隨緣即無性。
即是諸法實相，實相諸法。
　　 佛知眾生深著於欲念，並知其根性欲，於是應其根機方便說法。
　　<經>【今我亦如是　安隱眾生故　以種種法門　宣示於佛道　我以智慧力
　　 　知眾生性欲　方便說諸法　皆令得歡喜　舍利弗當知　我以佛眼觀
　　 　見六道眾生　貧窮無福慧　入生死嶮道　相續苦不斷　深著於五欲
　　 　如犛牛愛尾　以貪愛自蔽　盲瞑無所見　不求大勢佛　及與斷苦法
　　 　深入諸邪見　以苦欲捨苦】</經>
　　舍利弗當知，我釋迦牟尼佛亦如是，以種種方便宣示五乘法，其皆是宣示於一
乘佛道。這是因為我知眾生的根性欲，方便說法，令眾生歡喜故。
　　生死險道有二，即分段生死，及變易生死。生死即是苦，二種生死相續不斷，
故曰相續苦不斷。
　　犛，音毛，犛牛是一種牛。
　　<經>【為是眾生故　而起大悲心　我始坐道場　觀樹亦經行　於三七日中
　　　思惟如是事　我所得智慧　微妙最第一　眾生諸根鈍　著樂癡所盲
　　　如斯之等類　云何而可度　爾時諸梵王　及諸天帝釋　護世四天王
　　　及大自在天　并餘諸天眾　眷屬百千萬　恭敬合掌禮　請我轉法輪
　　　我即自思惟　若但讚佛乘　眾生沒在苦　不能信是法　破法不信故
　　　墜於三惡道　我寧不說法　疾入於涅槃　尋念過去佛　所行方便力
　　　我今所得道　亦應說三乘　作是思惟時　十方佛皆現　梵音慰喻我
　　　善哉釋迦文　第一之導師　得是無上法　隨諸一切佛　而用方便力
　　　我等亦皆得　最妙第一法　為諸眾生類　分別說三乘　少智樂小法
　　　不自信作佛　是故以方便　分別說諸果　雖復說三乘　但為教菩薩】</經>
　　佛證無上菩提已，深知菩提性清淨平等寂靜無諍，故默然而住不欲說法。梵王
來請，佛即思惟，但讚佛乘，眾生不信，寧不說法：又念過去佛，方便說法，我今
得道，亦應方便說法。作是思惟時，十方佛皆現，梵音慰喻我，隨一切佛，用方便
力，分別說三乘法。
　　佛說三乘法，是為眾生根機不一，隱實用權而已。其實為顯一佛乘故，方說三
乘也。
　　<經>【舍利弗當知　我聞聖師子　深淨微妙音　喜稱南無彿　復作如是念
　　　我出濁惡世　如諸佛所說　我亦隨順行　思惟是事已　即趣波羅奈
　　　諸法寂滅相　不可以言宣　以方便力故　為五比丘說　是名轉法輪
　　　便有涅槃音　及以阿羅漢　法僧差別名】</經>
　　佛聞十方佛妙音，喜稱南無佛。喜稱南無佛，有的經本為「稱南無諸佛」。復
作是念，出濁惡世，如十方佛所說，我亦隨順行。即從座而起，往鹿野苑，為五比
丘，說四諦法。
　　諸法寂滅相者，諸法實相也。實相離言語相文字相心緣相，故不可以言宣。所
以方便用因緣譬喻言辭，為五比丘宣說。於是有苦集滅道之涅槃音，所謂滅者，即
涅槃也。
　　世尊為佛寶，涅槃為法寶，五比丘為僧寶，至此則三寶具足。
　　<經>【從久遠劫來　讚示涅槃法　生死苦永盡　我常如是說】</經>
　　讚示涅槃法，有的經本為讚「是」涅槃法。
　　 <經>【舍利弗當知　我見佛子等　志求佛道者　無量千萬億　咸以恭敬心
　　 　皆來至佛所　曾從諸佛聞　方便所說法　我即作是念　如來所以出
　　 　為說佛慧故　今正是其時】</經>
　　佛觀機緣成熟，志求無上佛道者眾，於是宣說妙法蓮華經。
　 <經>【舍利弗當知　鈍根小智人　著相憍慢者　不能信是法　今我喜無畏
　 　於諸菩薩中　正直捨方便　但說無上道　菩薩聞是法　疑網皆已除
　 　千二百羅漢　悉亦當作佛】</經>
　　鈍根小智人，例如五千退席者是。鈍根小智人，取著於我相，妄生憍慢，不能
信此實相法。今鈍根小智人已退席，故佛歡喜無所顧慮，於菩薩中，直宣法華經。
以諸法無非實相故。以凡所修行皆成佛道故，所以千二百阿羅漢，未來悉當作佛。
　　<經>【如三世諸佛　說法之儀式　我今亦如是　說無分別法】</經>
　　三世諸佛皆為度化眾生，隨宜方便說三乘法，最後還是說一乘法。三世諸佛說
法的儀式都是如此，我也是這樣隨宜方便而說三乘法，最後宣說法華。說無分別法
者，無分別法是一乘法，唯有一乘佛法是無分別法。
　　何為一乘？所謂一乘者，一切乘皆是一乘也。法不孤起，因緣而起，緣起之法
，便無自性。無自性便無分別，是即為一佛乘，故曰諸法實相。從一切乘皆是一乘
邊說，曰實相無相。既然一切乘皆是一乘，當然一乘即是一切乘。所以從一乘即是
一切乘邊說，曰實相無不相。實相無不相者，一生萬法；實相無相者，萬法歸一。
華嚴稱一乘法曰法界緣起，法華稱一乘法曰諸法實相。法界無界，所以法界緣起者
，由一生萬法說起；諸法是一切，所以諸法實相者，是從萬法歸一邊說起。
　　<經>【諸佛興出世　懸遠值遇難　正使出于世　說是法復難　無量無數劫
　　　聞是法亦難　能聽是法者　斯人亦復難　譬如優曇花　一切皆愛樂
　　　天人所希有　時時乃一出　聞法歡喜讚　乃至發一言　則為已供養
　　　一切三世佛　是人甚希有　過於優曇花】</經>
　 雖然佛出世，說此實相法亦難。何以故？眾生根鈍，不能聽受故。釋迦牟尼佛
說法四十九年，最後八年方說法華經。
　　優曇花三千年出現一次，現則金輪王出。用此形容，此法之難遇也。若人聞此
法華經，若歡喜讚歎，則為已供養三世諸佛。過去佛係已取滅之佛，如釋迦牟尼佛
；現在佛，如阿彌陀佛；未來佛，如彌勒佛。其實一切眾生，皆未來佛。供養未來
佛者，即供養一切眾生。
　　<經>【汝等勿有疑　我為諸法王　普告諸大眾　但以一乘道　教化諸菩薩
　　　無聲聞弟子　汝等舍利弗　聲聞及菩薩　當知是妙法　諸佛之祕要
　　　以五濁惡世　但樂著諸欲　如是等眾生　終不求佛道　當來世惡人
　　　聞佛說一乘　迷惑不信受　破法墮惡道　有慚愧清淨　志求佛道者
　　　當為如是等　廣讚一乘道　舍利弗當知　諸佛法如是　以萬億方便
　　　隨宜而說法　其不習學者　不能曉了此　汝等既已知　諸佛世之師
　　　隨宜方便事　無復諸疑惑　心生大歡喜　自知當作佛】</經>
　　汝等勿有疑，對於一乘法莫生疑也。諸佛唯以一佛乘度化眾生，但教成佛因地
的菩薩，無聲聞弟子。無聲聞弟子者，佛不教化取著有餘滅也。
　　汝等舍利弗下，讚歎法華經。聲聞人聞法華經後，自知當作佛。聲聞人未聞法
華前，不自知作佛也。
<篇>妙法蓮華經講記</篇>

妙法蓮華經講記卷第二
　　　　<節>譬喻品第三</節>
　　譬者比儗，喻者寄物說明其理。前者法說，僅上根人領解，中下根人雖聞不解
。今為曉示中下根人，不得不託此儗彼，寄淺明深：以世間法譬喻出世間法，以世
間法之父子，譬喻出世間法之師弟。借譬喻以說明開三顯一的道理。同時古時天竺
風尚，戰必乘象，說喜用譬，故有此之來。
　　<經>【爾時舍利弗踊躍歡喜。即起合掌瞻仰尊顏。而白佛言。今從世尊聞此法
　　　音。心懷勇躍得未曾有。】</經>
　　舍利弗踊躍歡喜，在心曰歡喜，喜形於表，故而踊躍。心懷勇躍，應為心懷踊
躍。
　　<經>【所以者何。我昔從佛聞如是法。見諸菩薩授記作佛。而我等不豫斯事。
　　　甚自感傷。失於如來無量知見。】</經>
　　所以者何？我從昔來亦曾聞佛於方等中，說此實相法。但不解實義，唯見菩薩
授（受）記作佛，而我等聲聞，不與此受記之事。自領小法，而愚於大法，失於如
來無量知見，甚為傷感。
　　如來無量知者，圓具一切智、道種智、一切種智。如來無量見者，圓具肉眼天
眼慧眼法眼佛眼。
　　<經>【世尊。我常獨處山林樹下。若坐若行。每作是念。我等同入法性。云何
　　　如來以小乘法而見濟度。是我等咎非世尊也。所以者何。若我等待說所
　　　因成就阿耨多羅三藐三菩提者。必以大乘而得度脫。然我等不解方便隨
　　　宜所說。初聞佛法遇便信受思惟取證。】</經>
　　世尊！我常獨處山林樹下，若坐若行，每作是念，我等聲聞，同入法性而證無
漏，為何如來以小乘法度我等？是我等咎，非世尊之過。舍利弗自知其過。
　　以下自明其過咎所在。若我等是大乘根機，與無上菩提果成對待而為無上菩提
之因人者，世尊必以大乘法度濟我等。此是舍利弗悔過不能悟實也，佛於方等中說
實相法，聲聞人不能解也。故曰是我等過，非世尊也。
　　然我等不解方便隨宜所說，是舍利弗自責，不解如來權說也。既不悟實，復不
解權，故取小棄大自失大利，此皆我等咎也。
　　以不解如來方便權說，故於鹿苑初聞佛法，便執方便為實，思惟取證小果。
　　<經>【世尊。我從昔來終日竟夜每自剋責。而今從佛聞所未聞未曾有法。斷諸
　　　疑悔。身意泰然快得安隱。今日乃知真是佛子。從佛口生從法化生。得
　　　佛法分。】</經>
　　今從佛聞所未聞實相之法未曾有之法，疑悔盡除。於未受者不起信曰疑，於已
受者復起猶豫曰悔。
　　今日乃知真是佛子，可承擔如來家業，可續佛慧命。是從如來口宣妙法所生子
，是如來意業法化所生子，得佛法分。有人說從佛口生是聞慧，從法化生是思慧，
得佛法分是修慧證慧。依法華經義來說，聞實相法領解，為聞慧；思惟實相法領解
，為思慧；修實相法證實相法，為修慧證慧，名得佛法分。得佛法分，天台宗判為
分證即佛。
　　<經>【爾時舍利弗。欲重宣此義。而說偈言
　　　我聞是法音　得所未曾有　心懷大歡喜　疑網皆已除　昔來蒙佛教
　　　不失於大乘　佛音甚希有　能除眾生惱　我已得漏盡　聞亦除憂惱
　　　我處於山谷　或在樹林下　若坐若經行　常思惟是事】</經>
　　偈頌自我聞是法音，直至常思惟是事。
　　我聞是法音者，聞實相法也。今聞法華經，始知自己真是佛子，定當作佛，是
故心大歡喜。
　　過去世曾蒙佛以大乘法教化，是舍利弗自溯往昔。佛音甚希有，能除眾生惱，
是讚佛說法能度九道眾生。
　　我已得漏盡，舍利弗雖得漏盡，斷見思惑出三界了分段生死，但無明未破變易
生死未了。今聞實相法，漸破無明漸了變易生死，故曰聞亦除憂惱。
　　我處於山谷，舍利弗自悔其過。
　　<經>【嗚呼深自責　云何而自欺　我等亦佛子　同入無漏法　不能於未來
　　　演說無上道】</經>
　　舍利弗深自悔責，不應以小乘法自欺，自失大利。
　　<經>【金色三十二　十力諸解脫　同共一法中　而不得此事　八十種妙好
　　　十八不共法　如是等功德　而我皆已失】</經>
　　自責失於大利。
　　<經>【我獨經行時　見佛在大眾　名聞滿十方　廣饒益眾生　自惟失此利
　　　我為自欺誑　我常於日夜　每思惟是事　欲以問世尊　為失為不失
　　　我常見世尊　稱讚諸菩薩　以是於日夜　籌量如此事】</經>
　　自申失利之苦，並表明願心。
　　<經>【今聞佛音聲　隨宜而說法　無漏難思議　令眾至道場】</經>
　　今聞佛說法之音聲，方知佛過去所說法，皆隨宜方便而說，四十餘年未說真實
。今日方知諸法實相無漏難思議。能令一切眾生，至於道場。道場者，成佛處也。
釋迦牟尼佛道場，即尼連河旁，菩提樹下，金剛座上。
　 <經>【我本著邪見　為諸梵志師　世尊知我心　拔邪說涅槃】</經>
　　舍利弗本係外道，歸依佛後，佛為說法，證阿羅漢。故曰世尊知我心，為我說
涅槃法音。
　 <經>【我悉除邪見　於空法得證　爾時心自謂　得至於滅度】</經>
　　我初聞佛法，即除邪見，取證偏空。自以為真至於涅槃。
　 <經>【而今乃自覺　非是實滅度　若得作佛時　具三十二相　天人夜叉眾
　　　龍神等恭敬　是時乃可謂　永盡滅無餘】</經>
　　而今方知，非得究竟涅槃；得究竟涅槃時，即是作佛，當具足相好圓滿，人天
尊敬，方為證滅也。
　　<經>【佛於大眾中　說我當作佛　聞如是法音　疑悔悉已除　初聞佛所說
　　　心中大驚疑　將非魔作佛　惱亂我心耶　佛以種種緣　譬喻巧言說
　　　其心安如海　我聞疑網斷】</經>
　　佛言我當作佛，初聞之下，懷疑魔化為佛之形狀前來擾亂我。聞佛種種言說後
，我之懷疑方除。
　　<經>【佛說過去世　無量滅度佛　安住方便中　亦皆說是法　現在未來佛
　　　其數無有量　亦以諸方便　演說如是法　如今者世尊　從生及出家
　　　得道轉法輪　亦以方便說　世尊說實道　波旬無此事　以是我定知
　　　非是魔作佛　我墮疑網故　謂是魔所為】</經>
　　過去諸佛，現在諸佛，及世尊等，皆以方便說實相法。世尊說實道者，世尊說
實相法也。世尊說實相法，非魔波旬所能說，所以我定知非是魔作佛也。
　　<經>【聞佛柔軟音　深遠甚微妙　演暢清淨法　我心大歡喜　疑悔永已盡
　　　安住實智中　我定當作佛　為天人所敬　轉無上法輪　教化諸菩薩】</經>
　　佛之音聲，柔軟、深遠、清淨，我心歡喜，疑悔已除，安住於實智。我定當作
佛一偈，舍利弗自慶得益。
　　<經>【爾時佛告舍利弗。吾今於天人沙門婆羅門等大眾中說。我昔曾於二萬億
　　　佛所。為無上道故常教化汝。汝亦長夜隨我受學。我以方便引導汝故生
　　　我法中。】</經>
　　世尊追述過去曾以實相法，教化舍利弗。無上道者，菩薩瓔珞經十三云：道當
清淨，穢濁非道；道當一心，多想非道；道當知足，多欲非道；道當恭敬，憍慢非
道；道當檢意，放逸非道；道當顯曜，自隱非道；道當連屬，無行非道；道當覺悟
，愚惑非道；道當教化，矜非道；道近善友，習惡非道等。然今法華經所謂無上
道者，諸法實相也。
　　佛言我過去常教化汝，汝亦長夜隨我受學。過去未悟諸法實相，猶處暗夜之中
，故曰長夜隨我受學。我以方便引導，故今世生我法中。
　　<經>【舍利弗。我昔教汝志願佛道。汝今悉忘。而便自謂已得滅度。我今還欲
　　　令汝憶念本願所行道故。為諸聲聞說是大乘經。名妙法蓮華教菩薩法佛
　　　所護念。】</經>
　　舍利弗本修大乘，以厭苦情深退取小乘。佛言我昔教汝志願無上佛道，汝今悉
忘，自謂已取涅槃。聲聞人斷見思煩惱，了分段生死，實非涅槃，謂其得涅槃者，
是佛方便。今欲令汝憶念本發大乘願，故說大乘經，名妙法蓮華經，教菩薩法。
　　<經>【舍利弗。汝於未來世過無量無邊不可思議劫。供養若干千萬億佛。奉持
　　　正法。具足菩薩所行之道。當得作佛。號曰華光如來應供正遍知明行足
　　　善逝世間解無上士調御丈夫天人師佛世尊。】</經>
　　世尊為舍利弗授記，授記作佛。授記亦日記、授決。如來應供正遍知明行足
善逝世間解無上士調御丈夫天人師佛世尊，是佛稱號。如來者是佛法身，故曰如來
者諸法如義。應供，如來為九道眾生良祐福田，故曰應供。正遍知，正者名不顛倒
，遍知者於四顛倒無不通達。明行足，明者三明，三明者一菩薩明，二諸佛明，三
無明明。菩薩明者，即般若波羅蜜；諸佛明者，即諸佛眼；無明明者，即畢竟空。
行者，無量劫為眾生故，修諸善業。足者，明見佛性。善逝，善者名高，高者佛已
究竟無上菩提果。逝名不高，不高者佛倒駕慈航，以大悲心下化眾生。故佛於大般
涅槃經云，善男子！若佛心高，不下化眾生者，不名如來。世間解，世間者五陰也
，解名了知，了知五陰名世間解。無上士，上士者名斷煩惱，佛斷德已圓，更無所
斷，名無上士。調御丈夫，一切男女具有四法，則名丈夫。何等為四？一善知識，
二能聽法，三思惟義，四如說修行。佛能調御之，故名調御丈夫。天人師，佛能教
化天人也。經中說，六道眾生中，唯天與人能發無上菩提心，能修十善，能得聲聞
果及無上菩提，餘道眾生，須轉生天人道中，方能成諸聖果，故佛名天人師。佛，
自覺覺他覺行圓滿名佛。世尊，十號具足名世尊。（出於大般涅槃經）
　　如來應供正遍知明行足善逝，是自覺之道。世間解無上士調御丈夫天人師，是
覺他之道。自覺覺他圓滿稱為佛。佛之一字是總說上面九號。世尊是十號具足，稱
讚為世尊。以上是說華光佛正報，以下論其依報。
　　<經>【國名離垢。其土平正清淨嚴飾。安隱豐樂天人熾盛。琉璃為地有八交道
　　　。黃金為繩以界其側。其傍各有七寶行樹。常有華。華光如來亦以三
　　　乘教化眾生。】</經>
　　茲敘述華光佛國土莊嚴情形，其國名離垢。華光佛亦說四諦、十二因緣、六度
等三乘法。天人熾盛，其佛國土無三惡道也。
　　<經>【舍利弗。彼佛出時雖非惡世。以本願故說三乘法。其劫名大寶莊嚴。何
　　　故名曰大寶莊嚴。其國中以菩薩為大寶故。彼諸菩薩無量無邊不可思議
　　　。算數譬喻所不能及。非佛智力無能知者。若欲行時寶華承足。此諸菩
　　　薩非初發意。皆久殖德本。於無量百千萬億佛所淨修梵行。恒為諸佛之
　　　所稱歎。常修佛慧具大神通。善知一切諸法之門。質直無偽志念堅固。
　　　如是菩薩充滿其國。】</經>
　　劫濁見濁煩惱濁眾生濁命濁時，世間五濁惡世多苦不淨。眾生修聲聞緣覺乘法
，即得出離。聲聞法者，苦諦、苦集諦、苦滅諦、苦滅道諦。眾生欲離苦者，修知
苦、斷集、證滅、修道。非五濁惡世，世間清淨無苦，故不須說四諦法。十二因緣
法，無明行二支過去世攝。識名色六入觸受愛取有八支現世攝，生老死二支未來世
攝。無明行即過去世集，由過去世集，產生現在世苦──識名色六入觸受。愛取有
即現在世集，由現在世集，產生未來世苦──生老死。所以十二因緣，係四諦之廣
論。
　　華光佛出世時，雖非惡世，但以本願故說三乘法。其劫名大寶莊嚴，以菩薩眾
為大寶故，彼菩薩若欲行時，寶華承足。彼諸菩薩，非初發心者，皆久植德本。久
植德本者，久修清淨心。經云清淨心者，植眾德本。
　　是諸菩薩久修梵行，諸佛讚歎，常修佛慧，具大神通，善知一切法門，質直無
偽，志念堅固。
　　<經>【舍利弗。華光佛壽十二小劫。除為王子未作佛時。其國人民壽八小劫。
　　　華光如來過十二小劫。授堅滿菩薩阿耨多羅三藐三菩提記。告諸比丘。
　　　是堅滿菩薩次當作佛。號曰華足安行多陀阿伽度阿羅訶三藐三佛陀。其
　　　佛國土亦復如是。舍利弗。是華光佛滅度之後。正法住世三十二小劫。
　　　像法住世亦三十二小劫。】</經>
　　華光佛壽十二小劫，此十二小劫除去為王子未成佛時。華光佛滅後，堅滿菩薩
受記作佛，號華足安行。多陀阿伽度譯為如來，阿羅訶譯為應供，三藐三佛陀譯為
正遍知。如來表佛法身德，應供表佛解脫德，三藐三佛陀表佛般若德。此三號表佛
三德，故經中多單說此三號。彼佛滅後，正法像法均住世三十二小劫。
　　以下重頌長行。
　　<經>【爾時世尊。欲重宣此義。而說偈言
　　　舍利弗來世　成佛普智尊　號名曰華光　當度無量眾　供養無數佛
　　　具足菩薩行　十力等功德　證於無上道　過無量劫已　劫名大寶嚴
　　　世界名離垢　清淨無瑕穢　以琉璃為地　金繩界其道　七寶雜色樹
　　　常有華實　彼國諸菩薩　志念常堅固　神通波羅蜜　皆已悉具足
　　　於無數佛所　善學菩薩道　如是等大士　華光佛所化　佛為王子時
　　　棄國捨世榮　於最末後身　出家成佛道　華光佛住世　壽十二小劫
　　　其國人民眾　壽命八小劫　佛滅度之後　正法住於世　三十二小劫
　　　廣度諸眾生　正法滅盡已　像法三十二　舍利廣流布　天人普供養
　　　華光佛所為　其事皆如是　其兩足聖尊　最勝無倫匹　彼即是汝身
　　　宜應自欣慶】</經>
　　有人懷疑曰金剛經云，無有定法是名阿耨多羅三藐三菩提。佛授記某人於無量
劫後作佛，豈非定法嗎？彼不知無有定法是因果法，非是撥無因果。相反地，若法
決定，便無因果了。
　　因為法無決定，行惡因緣則墮三塗，行善因緣則生人天，念佛因緣則生淨土，
修佛道因緣可以成佛。如果諸法決定，則必行惡不墮三塗，行善不生人天，念佛不
生淨土，修佛道也不能成佛。因果法若破，佛法便被破矣。
　　同時過去行惡應墮地獄受苦，以法無決定，所以經過懺悔、廣修功德等因緣，
罪報便可減輕。阿闍世王便是一例。
　　因為法無決定即因果法故，菩薩修因致果，當予授記。如果不予授記者，是修
因不能致果，非佛法也。
　　重頌部分，釋如長行。
　　<經>【爾時四部眾。比丘比丘尼優婆塞優婆夷。天龍夜叉乾闥婆阿修羅迦樓羅
　　　緊那羅摩羅伽等大眾。見舍利弗於佛前受阿耨多羅三藐三菩提記。心
　　　大歡喜踊躍無量。各各脫身所著上衣。以供養佛。釋提桓因梵天王等。
　　　與無數天子。亦以天妙衣天曼陀羅華摩訶曼陀羅華等。供養於佛。所散
　　　天衣住虛空中。而自迴轉。諸天伎樂百千萬種。於虛空中一時俱作。雨
　　　眾天華。而作是言。佛昔於波羅初轉法輪。今乃復轉無上最大法輪。】</經>
　　爾時四眾弟子天龍鬼神等，皆供養於佛。各各脫身所著上衣，脫所穿上好之衣
。
　　<經>【爾時諸天子。欲重宣此義。而說偈言
　　　昔於波羅　轉四諦法輪　分別說諸法　五眾之生滅】</經>
　　五眾之生滅，五眾者五陰法也。鳩摩羅什大師譯五陰為五眾。五陰者生滅法，
故曰五眾之生滅。佛對五比丘轉四諦法輪時，是說五陰法生滅無常也。
　　<經>【今復轉最妙　無上大法輪　是法甚深奧　少有能信者】</經>
　　最妙無上大法輪者，實相法也。實相法深奧無邊，不可思議，少有能信者。
　　<經>【我等從昔來　數聞世尊說　未曾聞如是　深妙之上法　世尊說是法
　　　我等皆隨喜　大智舍利弗　今得受尊記　我等亦如是　必當得作佛
　　　於一切世間　最尊無有上　佛道叵思議　方便隨宜說　我所有福業
　　　今世若過世　及見佛功德　盡迴向佛道】</經>
　　我等昔來聞世尊說法，未聞此實相法。其實世尊於方等中，亦說實相法，大眾
不會而已。今見舍利弗受記，料想我等亦當受記。
　　<經>【爾時舍利弗白佛言。世尊。我今無復疑悔。親於佛前得受阿耨多羅三藐
　　　三菩提記。是諸千二百心自在者。昔住學地。佛常教化言。我法能離生
　　　老病死究竟涅槃。是學無學人。亦各自以離我見及有無見等。謂得涅槃
　　　。而今於世尊前聞所未聞皆墮疑惑。善哉世尊。願為四眾說其因緣令離
　　　疑悔。】</經>
　　舍利弗自言疑悔已除，然千二百人心得自在者，自以為離生死除邪見而得涅槃
。此等人昔聞三乘法，執以為實，今復聞一乘法是實三乘是權，以故皆墮疑惑，乞
佛方便開示。以下佛便以譬喻，明開三顯一。
　　<經>【爾時佛告舍利弗。我先不言諸佛世尊。以種種因緣譬喻言辭方便說法。
　　　皆為阿耨多羅三藐三菩提耶。是諸所說皆為化菩薩故。然舍利弗。今當
　　　復以譬喻更明此義。諸有智者。以譬喻得解。】</經>
　　世尊言，我先前不是曾言，諸佛世尊皆以種種因緣譬喻言辭方便說法，皆是為
無上菩提教化菩薩嗎？今復以譬喻，以明此開三顯一之義。
　 <經>【舍利弗。若國邑聚落有大長者。其年衰邁財富無量。多有田宅及諸僮僕
　　　。其家廣大。唯有一門。多諸人眾。一百二百乃至五百人。止住其中。】</經>
　　以下便舉火宅喻。大長者譬喻佛；其年衰邁，譬佛化緣將盡；財富無量，譬佛
法王法財無量。
　　佛為出世長者，茲以世間長者為譬，世間長者具備十德。十德者，一、姓貴，
二、位高，三、大富，四、威猛，五、智深，六、年耆，七、行淨，八、禮備，九
、上歎，十、下歸。出世長者，十號具足，法財無量。田宅者，譬能安處大眾，滋
養慧命。多諸僮僕其家廣大，佛門廣大多所容納。唯有一門，譬喻唯有一佛乘，無
二亦無三。乃至五百人者，譬喻五道眾生。
　　<經>【堂閣朽故牆壁隤落。柱根腐敗梁棟傾危。周匝俱時然火起焚燒舍宅。
　　　長者諸子。若十二十或至三十。在此宅中。】</經>
　　堂閣者，用譬三界。牆壁柱根梁棟者，譬喻四大五蘊。然火起者，火譬業火
，然者無而忽有，用譬眾生於本淨中，妄造諸業。焚燒舍宅者，以業火故，造成
三界火宅。十二十三十子者，譬三乘人，三乘人已近佛修真，故名曰子。十其數為
少，譬菩薩乘，二十譬緣覺乘，三十譬聲聞乘。
　　<經>【長者見是大火從四面起。即大驚怖。而作是念。我雖能於此所燒之門安
　　　隱得出。而諸子等。於火宅內樂著嬉戲。不覺不知不驚不怖。火來逼身
　　　苦痛切己。心不厭患無求出意。】</經>
　　火從四面而起，四面譬喻四大。所燒之門安隱得出，門者譬喻第一義空，空性
通達故曰門。三界被燒，空性不燃，故曰由所燒之門得出。諸子樂著，無求無上菩
提意，故曰無求出意。
　　<經>【舍利弗。是長者作是思惟。我身手有力。當以衣若以机案。從舍出之
　　　。復更思惟。是舍唯有一門而復狹小。諸子幼稚未有所識。戀著戲處。
　　　或當墮落為火所燒。我當為說怖畏之事。此舍已燒宜時疾出。無令為火
　　　之所燒害。作是念已。如所思惟。具告諸子。汝等速出。】</經>
　　我身手有力，當以衣若以机案，從舍出之。是譬喻佛有神通智慧力，及餘功
德力，可出三界火宅。唯有一門而復狹小者，唯有實相一諦，而復狹小是說實相甚
深，不容小乘根機也。諸子幼稚未有所識者，未能知一佛乘也。我當為說怖畏之事
，乃隱實施權也。
　　<經>【父雖憐愍善言誘喻。而諸子等。樂著嬉戲不肯信受。不驚不畏了無出心
　　　。亦復不知何者是火何者為舍。云何為失。但東西走戲視父而已。爾時
　　　長者即作是念。此舍已為大火所燒。我及諸子。若不時出。必為所焚。
　　　我今當設方便。令諸子等得免斯害。】</經>
　　父雖憐愍善言誘喻，應為善言誘「諭」。
　　諸子樂著於愛見迷惑，不肯信受佛語。不驚不畏，了無求離生死之心。不知何
者是火者，不知五濁八苦之火，能燒善根慧命。不知何者為舍者，不知被五陰六根
所局，輪迴生死。不知云何為失者，不知喪失法身也。東西走戲者，往來生死也。
視父而已者，於實相法，聞如不聞，見如不見。爾時長者下，明佛大悲心切，思權
施三乘教。
　　<經>【父知諸子先心各有所好。種種珍玩奇異之物情必樂著。而告之言。汝等
　　　所可玩好希有難得。汝若不取後必憂悔。如此種種羊車鹿車牛車今在門
　　　外。可以遊戲。汝等於此火宅宜速出來。隨汝所欲皆當與汝。】</經>
　　父知諸子先心各有所好，佛知諸人昔習小乘樂於小乘。告有所可玩好，思以三
乘誘導也。羊車喻聲聞乘，鹿車喻緣覺乘，牛車喻菩薩乘。今在門外，喻誘出三界
也。
　　<經>【爾時諸子聞父所說。珍玩之物適其願故。心各勇銳互相推排競共馳走爭
　　　出火宅。是時長者。見諸子等安隱得出。皆於四衢道中露地而坐。無復
　　　障礙。其心泰然歡喜踊躍。時諸子等。各白父言。父先所許玩好之具。
　　　羊車鹿車牛車願時賜與。】</經>
　　諸子勇銳修學無漏，競出三界。皆於四衢道中，露地而坐。機教相應，於是諸
子精進修習。四衢道譬喻四諦通達，此時已不為見思煩惱所障，譬喻露地。保守無
漏果報有餘涅槃，故曰而坐。此時煩惱障斷，已離分段生死，故曰無復障礙，其心
泰然，歡喜踊躍。據理二乘索車，苦薩不索，何以故？菩薩不住涅樂，焉得索車？
　　門外並無三車，表示唯有一佛乘，無二亦無三。
　　<經>【舍利弗。爾時長者。各賜諸子等一大車。其車高廣眾寶莊校。周匝欄楯
　　　四面懸鈴。又於其上張設幰蓋。亦以珍奇雜寶而嚴飾之。寶繩絞絡垂諸
　　　華纓。重敷綩綖安置丹枕。駕以白牛。膚色充潔形體姝好。有大筋力。
　　　行步平正。其疾如風。又多僕從而侍衛之。所以者何。是大長者。財富
　　　無量。種種諸藏悉皆充溢。而作是念。我財物無極。不應以下劣小車與
　　　諸子等。今此幼童皆是吾子。愛無偏黨。我有如是七寶大車。其數無量
　　　。應當等心各各與之。不宜差別。所以者何。以我此物周給一國。猶尚
　　　不匱。何況諸子。】</經>
　　各賜諸子等一大車，示一切眾生皆有佛性皆當成佛，唯有一佛乘也。
　　其車高廣，示一佛乘遍法界也。幰，車幔也。駕以白牛，大白牛表般若，「白
」表色本，示諸法由般若生。其疾如風者，以般若慧乘八正道，速至薩婆若。多僕
從而侍衛者，多有方便以成功德也。
　　是大長老財富無量，示佛功德無量。周給一國猶尚不匱，普施法界猶尚不乏，
何況諸子？等心與之者，等以一佛乘度之也。
　　<經>【是時諸子。各乘大車得未曾有。非本所望。】</經>
　　聲聞乘人，未聞法華前，不知自己當來作佛。聞佛說法華後，方知自己作佛有
分，故曰非本所望。
　　<經>【舍利弗。於汝意云何。是長者等與諸子珍寶大車。寧有虛妄不。舍利弗
　　　言。不也世尊。是長者。但令諸子得免火難。全其軀命非為虛妄。何以
　　　故。若全身命。便為已得玩好之具。況復方便於彼火宅而拔濟之。世尊
　　　。若是長者。乃至不與最小一車。猶不虛妄。何以故。是長者先作是意
　　　。我以方便令子得出。以是因緣無虛妄也。何況長者。自知財富無量。
　　　欲饒益諸子等與大車。】</經>
　　佛問舍利弗，長者前許三車，後等施大白牛車，前後不符，事有虛妄不？舍利
弗言無也。因為長者係誘諸子離於火難，權施方便耳。長者令諸子全其身命，免於
生死之苦，便是令得玩好之具，縱然不賜最小一車，猶不虛妄。何況自知財富無量
，等賜諸子大車呢？
　　<經>【佛告舍利弗。善哉善哉。如汝所言。舍利弗。如來亦復如是。則為一切
　　　世間之父。於諸怖畏衰惱憂患無明闇蔽。永盡無餘而悉成就無量知見力
　　　無所畏。有大神力及智慧力。具足方便智慧波羅蜜。大慈大悲常無懈惓
　　　。恒求善事利益一切。而生三界朽故火宅。為度眾生生老病死憂悲苦惱
　　　愚癡闇蔽三毒之火。教化令得阿耨多羅三藐三菩提。】</經>
　　佛說譬喻已，今以法合之，故曰如來亦復如是。為一切世間之父，佛如長者，
為一切眾生之父也。於諸怖畏下皆係法說，以合譬喻。
　　悉成就無量知見、力、無所畏，是說佛具三智五眼、十力、四無所畏，在表佛
實智。具足方便智慧波羅蜜，大慈大悲常無懈倦，恒求善事利益一切，是表佛以方
便智度眾生也。所謂無有方便，不成功德。最後表唯有一佛乘無二亦無三，令一切
眾生皆得阿耨多羅三藐三菩提。
　　<經>【見諸眾生為生老病死憂悲苦惱之所燒。亦以五欲財利故受種種苦。又
　　　以貪著追求故現受眾苦。後受地獄畜生餓鬼之苦。若生天上及在人間。
　　　貧窮困苦愛別離苦怨憎會苦。如是等種種諸苦。眾生沒在其中。歡喜遊
　　　戲。不覺不知不驚不怖。亦不生厭不求解脫於此三界火宅東西馳走。雖
　　　遭大苦不以為患。舍利弗。佛見此已便作是念。我為眾生之父。應拔其
　　　苦難。與無量無邊佛智慧樂。令其遊戲。】</經>
　　見諸眾生為八苦熬煎，為五欲所害，以貪著欲求故不得出離諸苦，終致墮在三
塗苦道。若生天上人間，除生老病死等諸苦外，復有愛別離苦、怨憎會苦。是知六
道之中，唯天道人道有愛別離及怨憎會苦。換句話說，唯人道眾生，具受八苦。
　　佛見眾生沒在諸苦之中，於是起大悲心，思施救拔。
　　<經>【舍利弗。如來復作是念。若我但以神力及智慧力。捨於方便。為諸眾生
　　　。讚如來知見力無所畏者。眾生不能以是得度。所以者何。是諸眾生。
　　　未免生老病死憂悲苦惱。而為三界火宅所燒。何由能解佛之智慧。舍
　　　利弗。如彼長者。雖復身手有力而不用之。但以殷勤方便。勉濟諸子火
　　　宅之難。然後各與珍寶大車。如來亦復如是。雖有力無所畏。而不用之
　　　。但以智慧方便。於三界火宅拔濟眾生。為說三乘聲聞辟支佛佛乘。】</經>
　　神通及智慧，上合長者身手有力譬。佛知若捨方便權巧，直接用神通智慧力，
眾生難以得度。故如來不用知見、十力、四無所畏等諸功德力，而用三乘方便。如
來知見力無所畏者，一佛乘也。如來為度眾生方便故，於是於一說三。
　　所以者何？因為眾生未免生老病死八苦，而為三界火宅所燒。八苦病惱，三界
火宅，源於四顛倒。四顛倒者，凡夫眾生，於無常計常，於苦計樂，於無我計我，
於不淨計淨。二乘人無知，於常執無常，於樂執苦，於我執無我，於淨執不淨。是
為二重四顛倒。眾生八苦未除，三界未離，沒在四顛倒中，故不能解佛智慧。欲令
入一乘，須是令先離三界苦。所以佛以三車誘出火宅，然後等與珍寶大車。是故於
法華時，方開三顯一也。
　　<經>【而作是言。汝等莫得樂住三界火宅。勿貪弊色聲香味觸也。若貪著生
　　　愛則為所燒。汝速出三界。當得三乘聲聞辟支佛佛乘。我今為汝保任此
　　　事。終不虛也。汝等但當勤修精進。如來以是方便誘進眾生。復作是言
　　　。汝等當知。此三乘法皆是聖所稱歎。自在無繫無所依求。乘是三乘。
　　　以無漏根力覺道禪定解脫三昧等。而自娛樂。便得無量安隱快樂。】</經>
　　汝等莫樂住三界火宅，勿貪粗弊色聲香味觸。勿貪粗弊五欲也。若貪五欲生愛
著，則為所燒。汝應速出三界，當得聲聞乘、辟支佛乘、佛乘，用合羊車、鹿車、
牛車譬。此三乘法，聖所稱歎，以無漏根力覺道者，略說三十七道品，及以禪定解
脫三昧等，而自娛樂，得無量安隱快樂。是如來勸修之詞。
　　<經>【舍利弗。若有眾生。內有智性。從佛世尊聞法信受。慇懃精進欲速出三
　　　界。自求涅槃。是名聲聞乘。如彼諸子為求羊車出於火宅。若有眾生。
　　　從佛世尊聞法信受。慇懃精進求自然慧。樂獨善寂深知諸法因緣。是名
　　　辟支佛乘。如彼諸子為求鹿車出於火宅。若有眾生。從佛世尊聞法信受
　　　。勤修精進。求一切智佛智自然智無師智如來知見力無所畏。愍念安樂
　　　無量眾生。利益天人度脫一切。是名大乘。菩薩求此乘故名為摩訶薩。
　　　如彼諸子為求牛車出於火宅。】</經>
　　若有眾生內有智性，正因佛性也。此等眾生昔曾聞聲聞乘法，信受奉行。今復
聞佛說聲聞乘法，緣因佛性也。精進修習欲速出三界，知苦斷集。自求涅槃，修道
證滅，無度眾生之悲願，是名聲聞乘。如彼諸子，為求羊車出於三界火宅者。
　　若有眾生，從佛聞十二因緣法，聞已信受，求自然慧。自然慧者，十二因緣法
也。十二因緣法非佛所造，亦非餘人所造，有佛無佛，常自而然，故曰自然慧。樂
獨善寂，只求自度，不度眾生。深知諸法無生，皆十二因緣起，是名辟支佛乘。如
彼諸子，求於鹿車出於火宅者。
　　若有眾生，從佛聞大乘法，勤行精進。信受奉行，精進修習。求一切智，一切
智者總相智也。佛智即一切種智，佛獨具之智也。自然智者，諸法性相，有佛無佛
，二諦常住，故名自然智。以上一切智、佛智、自然智，皆性本自具，非因師得，
故曰無師智。且上求如來知見、力、無所畏。復愍念安樂無量眾生，利益天人度脫
一切眾生。如此上求下化，是名大乘菩薩摩訶薩。如彼諸子求牛車出者。
　　<經>【舍利弗。如彼長者見諸子等安隱得出火宅到無畏處。自惟財富無量等以
　　　大車而賜諸子。如來亦復如是。為一切眾生之父。若見無量億千眾生以
　　　佛教門出三界苦怖畏險道得涅槃樂。如來爾時便作是念。我有無量無邊
　　　智慧力無畏等諸佛法藏。是諸眾生皆是我子。等與大乘。不令有人獨得
　　　滅度。皆以如來滅度而滅度之。】</經>
　　此段經文，以法合譬。因佛教化，得出三界離苦得樂。以有出入故，是以曰以
佛教門。門者，即有出入義。怖畏險道者，三界內分段生死也，離三界分段生死而
得涅槃。
　　如來爾時下，示如來以平等心度眾生，令一切眾生皆入一佛乘。
　　<經>【是諸眾生脫三界者。悉與諸佛禪定解脫等娛樂之具。皆是一相一種聖所
　　　稱歎。能生淨妙第一之樂。】</經>
　　是諸眾生脫三界者，不與聲聞緣覺乘，悉與一佛乘。悉與諸佛禪定解脫等娛樂
之具，上合大白牛車譬。皆是一相一種，謂皆是諸法實相。此諸法實相，聖者所稱
歎。能生淨妙第一之樂者，實相能生不思議緣起，不思議緣起者佛果也。經云佛種
從緣起，即不思議緣起，故曰淨妙第一之樂。
　　<經>【舍利弗。如彼長者初以三車誘引諸子。然後但與大車寶物莊嚴安隱第一
　　　。然彼長者。無虛妄之咎。如來亦復如是。無有虛妄。初說三乘引導眾
　　　生。然後但以大乘而度脫之。何以故。如來有無量智慧力無所畏諸法之
　　　藏。能與一切眾生大乘之法。但不盡能受。舍利弗。以是因緣。當知諸
　　　佛方便力故。於一佛乘分別說三。】</經>
　　先譬說而後法說。初以三車誘引其子，後但與大車，是譬喻說。如來亦復如是
，是法說，前後證成無虛妄義。佛於空知無量謂之智，於無量知空謂之慧。如來具
無量智慧、力、無所畏諸法之藏，能與一切眾生大乘法。但眾生機有高下，有能受
者，有不能受者。所以諸佛以方便力，於一佛乘分別說三。
　　<經>【佛欲重宣此義。而說偈言
　　　譬如長者　有一大宅　其宅久故　而復頓弊　堂舍高危　柱根摧朽
　　　梁棟傾斜　基陛隤毀　牆壁圯坼　泥塗褫落　覆苫亂墜　椽梠差脫
　　　周障屈曲　雜穢充遍】</經>
　　重頌長行，譬如三界火宅。泥塗褫落，應作泥塗阤落，阤音脫。形容三界火宅
不安的情形。
　　<經>【有五百人　止住其中　梟雕鷲　烏鵲鳩鴿　蚖蛇蝮蠍　蜈蚣蚰蜒
　　　守宮百足　狖貍鼷鼠　諸惡蟲輩　交橫馳走　屎尿臭處　不淨流溢
　　　蜣蜋諸蟲　而集其上　狐狼野干　咀嚼踐蹋　齧死屍　骨肉狼藉
　　　由是群狗　競來搏撮　飢羸慞惶　處處求食　諍掣　喍吠
　　　其舍恐怖　變狀如是】</經>
　　有五百人止住其中，五百人者，除三乘人外，另加天乘人乘。
　　狖貍鼷鼠，有的本子為鼬貍鼷鼠。狖者，黑色長尾之猿。
　　野干是一種野獸，我國無有。咀嚼踐「踏」「嚌」齧死屍。
　　諍掣，者之俗字。有的本子作「」。
　　喍吠，亦作啀，應為。啀喍，狗欲時所發之惡聲。
　　<經>【處處皆有　魑魅魍魎　夜叉惡鬼　食噉人肉　毒蟲之屬　諸惡禽獸
　　　孚乳產生　各自藏護　夜叉競來　爭取食之　食之既飽　惡心轉熾
　　　諍之聲　甚可怖畏　鳩槃荼鬼　蹲踞土埵　或時離地　一尺二尺
　　　往返遊行　縱逸嬉戲　捉狗兩足　撲令失聲　以加頸　怖狗自樂
　　　復有諸鬼　其身長大　裸形黑瘦　常住其中　發大惡聲　叫呼求食
　　　復有諸鬼　其咽如針　復有諸鬼　首如牛頭　或食人肉　或復噉狗
　　　頭髮蓬亂　殘害凶險　飢渴所逼　叫喚馳走　夜叉餓鬼　諸惡鳥獸
　　　飢急四向　窺看牖　如是諸難　恐畏無量　是朽故宅　屬于一人】</經>
　　孚乳產生，形容其繁殖迅速。孚應作孵。
　　鳩槃荼鬼蹲踞土埵，土埵譬喻欲界天。或時離地一尺，譬喻色界天；離地二尺
，譬喻無色界天。 是朽故宅屬於一人，一人者佛也，佛為三界之父。
　　<經>【其人近出　未久之間　於後舍宅　忽然火起　四面一時　其炎俱熾
　　　棟梁椽柱　爆聲震裂　摧折墮落　牆壁崩倒　諸鬼神等　揚聲大叫
　　　雕鷲諸鳥　鳩槃荼等　周章惶怖　不能自出　惡獸毒蟲　藏竄孔穴
　　　毗舍闍鬼　亦住其中　薄福德故　為火所逼　共相殘害　飲血噉肉
　　　野干之屬　已前死　諸大惡獸　競來食噉　臭　四面充塞
　　　蜈蚣蚰蜒　毒蛇之類　為火所燒　爭走出穴　鳩槃荼鬼　隨取而食
　　　又諸餓鬼　頭上火燃　飢渴熱惱　周章悶走　其宅如是　甚可怖畏
　　　毒害火災　眾難非一】</經>
　　其人近出，譬喻佛未出世。
　　毗舍闍鬼，譯噉精氣鬼。
　　其宅如是，譬喻三界火宅可畏。
　　<經>【是時宅主　在門外立　聞有人言　汝諸子等　先因遊戲　來入此宅
　　　稚小無知　歡娛樂著　長者聞已　驚入火宅　方宜救濟　令無燒害
　　　告喻諸子　說眾患難　惡鬼毒蟲　災火蔓延　眾苦次第　相續不絕
　　　毒蛇蚖蝮　及諸夜叉　鳩槃荼鬼　野干狐狗　雕鷲梟　百足之屬
　　 飢渴惱急　甚可怖畏　此苦難處　況復大火　諸子無知　雖聞父誨
　　　猶故樂著　嬉戲不已　是時長者　而作是念　諸子如此　益我愁惱
　　　今此舍宅　無一可樂　而諸子等　耽湎嬉戲　不受我教　將為火害
　　　即便思惟　設諸方便　告諸子等　我有種種　珍玩之具　妙寶好車
　　 羊車鹿車　大牛之車　今在門外　汝等出來　吾為汝等　造作此車
　　　隨意所樂　可以遊戲　諸子聞說　如此諸車　即時奔競　馳走而出
　　　到於空地　離諸苦難　長者見子　得出火宅　住於四衢　坐師子座
　　　而自慶言　我今快樂　此諸子等　生育甚難　愚小無知　而入險宅
　　　多諸毒蟲　魑魅可畏　大火猛炎　四面俱起　而此諸子　貪樂嬉戲
　　　我已救之　令得脫難　是故諸人 我今快樂】</經>
　　佛已超出三界，譬如在門外立。長者聞已驚入火宅，譬如佛倒駕慈航，入生死
度眾生。
　　諸子無知，樂著三界，不知諸苦。世尊為設方便，於一佛乘，分別說三乘，應
大梵王請，乃往鹿苑為五比丘說四諦法。
　　到於空地離諸苦難，已離分段生死，已無煩惱障，譬如空地。
　　坐師子座，謂出三界聖人，為人天師表，故曰坐師子座。
　　而自慶言，是佛欣慶也。欣慶三乘人得脫三界火宅。
　 <經>【爾時諸子　知父安坐　皆詣父所　而白父言　願賜我等　三種寶車
　 　如前所許　諸子出來　當以三車　隨汝所欲　今正是時　唯垂給與
　 　長者大富　庫藏眾多　金銀琉璃　車馬腦　以眾寶物　造諸大車
　 　莊校嚴飾　周匝欄楯　四面懸鈴　金繩交絡　真珠羅網　張施其上
　　 金華諸瓔　處處垂下　眾綵雜飾　周匝圍繞　柔軟繒纊　以為茵蓐
　 　上妙細　價直千億　鮮白淨潔　以覆其上　有大白牛　肥壯多力
　 　形體姝好　以駕寶車　多諸儐從　而侍衛之　以是妙車　等賜諸子
　 　諸子是時　歡喜踊躍　乘是寶車　遊於四方　嬉戲快樂　自在無礙】</經>
　　爾時諸子下，諸子索車。
　　車馬腦，應為硨磲碼。
　　金華諸瓔，應為金華諸纓。
　　以為茵蓐，應為以為茵褥。
　　上妙細，為細毛布。
　　遊於四方，嬉戲快樂，自在無礙，既了分段死，今復漸了變易死，故曰自在無
礙。
　　　<經>【告舍利弗　我亦如是　眾聖中尊　世間之父　一切眾生　皆是吾子
　　　　深著世樂　無有慧心　三界無安　猶如火宅　眾苦充滿　甚可怖畏
　　　　常有生老　病死憂患　如是等火　熾然不息　如來已離　三界火宅
　　　　寂然閑居　安處林野　今此三界　皆是我有　其中眾生　悉是吾子
　　　　而今此處　多諸患難　唯我一人　能為救護　雖復教詔　而不信受
　　　　於諸欲染　貪著深故　以是方便　為說三乘　令諸眾生　知三界故
　　　　開示演說　出世間道　是諸子等　若心決定　具足三明　及六神通
　　　　有得緣覺　不退菩薩】</經>
　　告舍利弗，我亦如是，係以三乘教合三車譬。佛為度眾生，復入三界說三乘教
。具足三明六通是聲聞乘，有得緣覺者係中乘，不退菩薩係大乘。不退菩薩又名阿
鞞跋致，係八地以上菩薩。
　　<經>【汝舍利弗　我為眾生　以此譬喻　說一佛乘　汝等若能　信受是語
　　　一切皆當　成得佛道　是乘微妙　清淨第一　於諸世間　為無有上
　　　佛所悅可　一切眾生　所應稱讚　供養禮拜　無量億千　諸力解脫
　　　禪定智慧　及佛餘法　得如是乘　令諸子等　日夜劫數　常得遊戲
　　　與諸菩薩　及聲聞眾　乘此寶乘　直至道場　以是因緣　十方諦求
　　　更無餘乘　除佛方便　告舍利弗　汝諸人等　皆是吾子　我則是父
　　　汝等累劫　眾苦所燒　我皆濟拔　令出三界　我雖先說　汝等滅度
　　　但盡生死　而實不滅　今所應作　唯佛智慧　若有菩薩　於是眾中
　　　能一心聽　諸佛實法　諸佛世尊　雖以方便　所化眾生　皆是菩薩】</經>
　　三乘為權，一乘為實，為顯實故，方便用權，是以佛以譬喻而說一佛乘。汝舍
利弗，若能信受三乘是一乘之方便，一切皆當成佛也。此一佛乘，清淨第一，可成
就諸力解脫禪定智慧，及佛餘法。
　　日夜劫數，常得遊戲。遊戲者，自在無礙也。日以繼夜地遊戲，劫數者，乃至
無限長的時間。
　　直至道場者，謂此一佛乘，能令諸菩薩及與聲聞眾，皆圓成佛道。以此因緣，
於十方諦求，唯一佛乘，更無餘乘。除佛方便，說有三乘法。
　　告舍利弗下，合長者救諸子譬。
　　我雖先說汝等已證涅槃，皆是方便。其實汝等僅盡分段生死，尚有變易生死未
盡，實未證滅。汝等自以為我生已盡，梵行已立，所作已辦，不受後有。其實汝猶
未所作已辦，猶有應作者，即進求佛之無上菩提。
　　若有菩薩，菩薩者求無上佛慧人也。於此大會眾中，一心聽受佛實相法，則佛
雖以方便說三乘法，而所化之眾生，皆成佛因地之菩薩也。
　 <經>【若人小智　深著愛欲　為此等故　說於苦諦　眾生心喜　得未曾有
　　 佛說苦諦　真實無異　若有眾生　不知苦本　深著苦因　不能暫捨
　 　為是等故　方便說道　諸苦所因　貪欲為本　若滅貪欲　無所依止
　 　滅盡諸苦　名第三諦　為滅諦故　修行於道　離諸苦縛　名得解脫
　　 是人於何　而得解脫　但離虛妄　名為解脫　其實未得　一切解脫
　 　佛說是人　未實滅度　斯人未得　無上道故　我意不欲　令至滅度】</經>
　　為小智人，說於苦諦。小智人者，聲聞人也。
　　若有眾生不知苦本，乃至諸苦所因，貪欲為本，若滅貪欲，則苦無所依止，是
說集諦，集諦應斷也。
　　滅盡諸苦，名第三諦，是說苦滅諦。
　　為滅諦故，修行於道，是說道諦。
　　小乘人以離苦名為解脫，大乘人則知苦本無生。法既無生，是無有法。無法則
無縛，無縛何用解？
　　其實未得，一切解脫。勝鬘經云，聲聞緣覺成就有量功德，成就少分功德。唯
如來應等正覺，知一切苦，斷一切集，證一切滅，修一切道。故聲聞人，未得一切
解脫。
　　我意不欲，令至滅度。令二乘為度眾生故，不取涅槃也。
　 <經>【我為法王　於法自在　安隱眾生　故現於世　汝舍利弗　我此法印
　　 為欲利益　世間故說　在所遊方　勿妄宣傳　若有聞者　隨喜頂受
　　 當知是人　阿鞞跋致　若有信受　此經法者　是人已曾　見過去佛
　 　恭敬供養　亦聞是法　若人有能　信汝所說　則為見我　亦見於汝
　　 及比丘僧　并諸菩薩】</經>
　　佛於一切法自在，故稱法王。為安隱眾生，故出現於世。
　　告舍利弗勿輕易說實相法，恐眾生不信。若有信者，當知此人即是不退轉菩薩
，曾供養過去諸佛，曾聞是妙法華經。若人信汝所說實相法，即為見我，及見比丘
僧並諸菩薩。見釋迦牟尼佛是見佛也，見比丘僧及菩薩是見僧也，聞法華信受是見
法也。換句話說，若人聞實相法信受，即為見三寶。
　　<經>【斯法華經　為深智說　淺識聞之　迷惑不解　一切聲聞　及辟支佛
　　　於此經中　力所不及　汝舍利弗　尚於此經　以信得入　況餘聲聞
　　　其餘聲聞　信佛語故　隨順此經　非己智分】</經>
　　讚法華經甚深，淺智者莫解。汝舍利弗於法華經，尚是以信得入，況餘聲聞？
其餘聲聞，信受佛語隨順此經而已，非是彼等智慧得解也。
　 <經>【又舍利弗　憍慢懈怠　計我見者　莫說此經　凡夫淺識　深著五欲
　　 聞不能解　亦勿為說　若人不信　毀謗此經　則斷一切　世間佛種
　　 或復顰蹙　而懷疑惑　汝當聽說　此人罪報　若佛在世　若滅度後
　　 其有誹謗　如斯經典　見有讀誦　書持經者　輕賤憎嫉　而懷結恨
　　 此人罪報　汝今復聽　其人命終　入阿鼻獄　具足一劫　劫盡更生
　　 如是展轉　至無數劫】</經>
　　於憍慢懈怠、我見淺識之人，莫說此法華經，彼不信不解故。
　　實相即是佛，法華在明實相，是佛種性。若人不信以致毀謗，即斷世間佛種。
我說是人所得罪報，汝當諦聽。彼人當墮阿鼻地獄，展轉至無數劫。阿鼻地獄，譯
為無間地獄。
　　<經>【從地獄出　當墮畜生　若狗野干　其影瘦　黧黮疥癩　人所觸嬈
　　　又復為人　之所惡賤　常困飢渴　骨肉枯竭　生受楚毒　死被瓦石
　　　斷佛種故　受斯罪報　若作馲駝　或生中驢　身常負重　加諸杖捶
　　　但念水草　餘無所知　謗斯經故　獲罪如是　有作野干　來入聚落
　　　身體疥癩　又無一目　為諸童子　之所打擲　受諸苦痛　或時致死
　　　於此死已　更受蟒身　其形長大　五百由旬　聾騃無足　宛轉腹行
　　　為諸小蟲　之所唼食　晝夜受苦　無有休息　謗斯經故　獲罪如是】</經>
　　謗經之人，自地獄出，墮畜生道。
　　其影瘦，應為其形瘦。音窟 頰高突貌。
　　若作馲駝，應為駱駝。
　　或生中驢，應為驢中。
　　<經>【若得為人　諸根闇鈍　矬陋攣躄　盲聾背傴　有所言說　人不信受
　　　口氣常臭　鬼魅所著　貧窮下賤　為人所使　多病痟瘦　無所依怙
　　　雖親附人　人不在意　若有所得　尋復忘失　若修醫道　順方治病
　　　更增他疾　或復致死　若自有病　無人救療　設服良藥　而復增劇
　　　若他反逆　抄劫竊盜　如是等罪　橫羅其殃　如斯罪人　永不見佛
　　　眾聖之王　說法教化　如斯罪人　常生難處　狂聾心亂　永不聞法
　　　於無數劫　如恆河沙　生輒聾　諸根不具　常處地獄　如遊園觀
　　　在餘惡道　如己舍宅　駝驢狗　是其行處　謗斯經故　獲罪如是
　　　若得為人　聾盲瘖　貧窮諸衰　以自莊嚴　水腫乾痟　疥癩癰疽
　　　如是等病　以為衣服　身常臭處　垢穢不淨　深著我見　增益瞋恚
　　　婬欲熾盛　不擇禽獸　謗斯經故　獲罪如是】</經>
　　畜生報盡，來生人中，猶多衰惱。
　　矬陋攣躄，矮小醜陋，手腳彎曲。
　　橫羅其殃，應為橫罹其殃。
　　常生難處，難處者八難也。八難者，一地獄，二鬼，三畜生，四北鬱單越，五
長壽天，六盲聾瘖，七世智辯聰，八佛前佛後。
　　<經>【告舍利弗　謗斯經者　若說其罪　窮劫不盡　以是因緣　我故語汝
　　　無智人中　莫說此經　若有利根　智慧明了　多聞強識　求佛道者
　　　如是之人　乃可為說　若人曾見　億百千佛　殖諸善本　深心堅固
　　　如是之人　乃可為說　若人精進　常修慈心　不惜身命　乃可為說
　　　若人恭敬　無有異心　離諸凡愚　獨處山澤　如是之人　乃可為說】</經>
　　告舍利弗，謗法華經者，若說其罪，縱窮劫而說，猶不能盡也。由於無智之人
，不能信解，謗經得罪故，以是因緣，於無智人中，莫說此經。
　　若有利根下，佛囑舍利弗，若遇過去世有善根，現在世復有智慧者，求無上佛
道非小乘根性者，當為說此法華經，莫令失利。
　　若人過去世曾見億百千佛，深植善根，且深心堅固上求佛道，當說是經。
　　若人精進，慈悲一切眾生，廣行布施，乃至不惜身命，當說是經。
　　若人有恭敬心，堅志於佛道始終不渝，無變異心。離諸塵囂，獨處山澤，當為
說是經。
　　<經>【又舍利弗　若見有人　捨惡知識　親近善友　如是之人　乃可為說
　　　若見佛子　持戒清潔　如淨明珠　求大乘經　如是之人　乃可為說
　　　若人無瞋　質直柔軟　常愍一切　恭敬諸佛　如是之人　乃可為說
　　　復有佛子　於大眾中　以清淨心　種種因緣　譬喻言辭　說法無礙
　　　如是之人　乃可為說　若有比丘　為一切智　四方求法　合掌頂受
　　　但樂受持　大乘經典　乃至不受　餘經一偈　如是之人　乃可為說
　　　如人至心　求佛舍利　如是求經　得已頂受　其人不復　志求餘經
　　　亦未曾念　外道典籍　如是之人　乃可為說　告舍利弗　我說是相
　　　求佛道者　窮劫不盡　如是等人　則能信解　汝當為說　妙法華經】</經>
　　若人遠惡知識，近善知識，當說是經。
　　若人持戒清淨，不落二乘，求大乘法，當說是經。若佛子，表示此人修菩薩行
也。
　　若人無有瞋恚，質直而復柔和，上敬諸佛，下愍眾生，當說是經。
　　復有佛子，於大眾中說大乘經，說法無礙，如是之人，當說是經。
　　若有比丘，上求一切智。一切智者，非謂二乘一切智，乃佛智也。故曰但樂受
持，大乘經典，乃至不受餘經一偈。如是之人，當說是經。
　 若人至心，求佛舍利。大乘經典，乃佛法身舍利。求佛舍利者，求大乘經也。
其人不求餘經，不近外道典籍，當說是經。
　 如是等人，其數甚多，茲略說十種。如是等人，汝當為說妙法華經。
<篇>妙法蓮華經講記</篇>

　　　　<節>信解品第四</節>
　　吉藏大師判此品，係中根人領解。須菩提、迦旃延、迦葉、目犍連等四大弟子
，久學大乘，今為誘導中根人故，示現初生信解。
　　信解者，既聞佛說譬喻後，斷疑生信。信發解生，疑去理明。信圓教解圓教，
信實相解實相，故名信解品。
　　信與解只是深淺之別而已，信非無解，以解淺故名信。解非無信，以信深故名
解。信是入道之始，解是證道之初，以信解故，乃證得諸法實相。
　　<經>【爾時慧命須菩提。摩訶迦旃延。摩訶迦葉。摩訶目犍連。從佛所聞未曾
　　　有法。世尊授舍利弗阿耨多羅三藐三菩提記。發希有心歡喜踊躍。】</經>
　　慧命者，尊稱比丘已得法身慧命。須菩提解空第一，深得般若空慧，故獨稱慧
命。摩訶譯為大，當時印度名迦旃延、迦葉、目犍連者甚多，為簡別故，冠以摩訶
。四大弟子見舍利弗蒙佛授記，歡喜踴躍，一時亦仰期佛慈。
　　<經>【即從座起整衣服。偏袒右肩右膝著地。一心合掌曲躬恭敬。瞻仰尊顏而
　　　白佛言。我等居僧之首。年朽邁。自謂已得涅槃無所堪任。不復進求
　　　阿耨多羅三藐三菩提。世尊。往昔說法既久。我時在座身體疲懈。但念
　　　空無相無作。於菩薩法遊戲神通淨佛國土成就眾生心不喜樂。所以者何
　　　。世尊。令我等出於三界得涅槃證。又今我等年已朽邁於佛教化菩薩阿
　　　耨多羅三藐三菩提。不生一念好樂之心。我等今於佛前聞授聲聞阿耨多
　　　羅三藐三菩提記。心甚歡喜得未曾有。不謂於今忽然得聞希有之法。深
　　　自慶幸獲大善利。無量珍寶不求自得。】</經>
　　四大弟子，先責己過。我等居僧之首，比丘分下中上座。從始受戒至九年，為
為下座比丘。自十年至十九年，為中座比丘。二十年以上，稱上座比丘。五十年以
上，稱為耆宿。四大弟子，戒臘甚高，故自稱居僧之首。
　　佛說法四十九年，阿含十二方等八，二十二年般若談，最初華嚴三七日，法華
華涅槃共八年。所以佛於最後八年方說法華。爾時須菩提、迦旃延、迦葉、目犍連
等，年已衰邁，故曰我等年並朽邁。
　 自謂已得涅槃，得少為足，不再求無上菩提。
　 世尊往昔說法甚久，我等身體疲懈，但求空、無相、無作三三昧，於菩薩法不
生歡喜心。遊戲者，無礙也。菩薩自不為粗業（墮二乘不度眾生，亦是菩薩粗業之
一種。）不令眾生為粗業，名淨佛國土。
　 二乘人執著小法，對於大乘法不生好樂之心。認為於佛菩提，自無有分。今聞
佛授聲聞人記，心大歡喜，得未曾有。如無量珍寶，不求自得。
　 其實佛於三乘人，始終說一乘法。不過大菩薩聞法能解，小機人如聾如盲而已
。過不在佛不說， 只在小機人聞大乘法，作小乘法會罷了。
　　例如苦諦、苦集諦、苦滅諦、苦滅道諦，四諦本空，小乘人卻執著為有。先講
苦，苦是因緣生法，法由因緣生，便無自性，無自性是無有苦。而小乘人執著實有
苦可離。過不在佛不說，而在小乘人不解。
　　次講集。第一，既然無苦，云何有苦集？第二，煩惱業為苦集諦，而煩惱業皆
因緣生法，故煩惱虛妄業性本空，云何有集？而小乘人執著集為實有。過不在佛不
說，而在小乘人不解。
　　次講苦滅諦。既無有苦，云何有苦滅？小乘人妄執有滅諦，取證涅槃。過不在
佛不說，在小乘人不解。
　　最後講苦滅道諦。滅苦證涅槃，故有道諦。今無苦無苦滅，法本不二，云何有
道諦？故知過不在佛不說，在小乘人不解。
　　再引阿含經為證，雜阿含二一八云：緣眼色生眼識，三事和合觸。緣觸受，緣
受愛，緣愛取，緣取有，緣有生，緣生老病死，憂悲惱苦集。耳鼻舌身意，亦復如
是，是名苦集道跡。云何苦滅道跡？緣眼色生眼識，三事和合觸，觸滅則受滅，受
滅則愛滅，愛滅則取滅，取滅則有滅，有滅則生滅，生滅則老病死滅，憂悲惱苦滅
。耳鼻舌身意，亦復如是，是名苦滅道跡。
　　佛之本意，在說四諦十二因緣，如幻如化，緣生非實，而小乘人不解佛意，執
為實有。
　　眼與色相緣而生眼識，即說明眼與色未相緣時，眼識不生。亦即說明二者未相
緣時，眼中無有識，色中亦無識。假設未相緣時，眼中已有識，則識不待緣色而生
。假設色中已有識，則識不待緣眼而生。故緣眼色生眼識，即說明眼中無識，色中
亦無識。
　　但是眼中無識，色中亦無識，二者相緣能生識者，不合道理。例如水中無金，
土中無金，二者相緣便有金生，是同樣地不合道理。故緣眼色生眼識者，如幻如化
無有實體，故經云識如幻事。小乘人執為實有，是其不解佛語也。
　　三事和合觸，佛意明觸如幻如化，而小乘人執著觸為實有。何以知觸非實有？
因為既說三事和合而有觸，那麼未和合時必然無觸：未和合時無觸，無觸和合變為
有觸，不合道理。例如土與水未和合時無金，和合而成為金，同樣不合道理。小乘
人不知未和合時無，和合而後還是無，所生觸者，如幻如化無有實性。是二乘人解
小不解大，非佛不說大乘法也。佛於一而說三，是實說一乘，權說三乘。小乘人執
三遺一，非佛不說也。
　　既然眼色識觸，因緣而生如幻如化，則知受、愛、取、有、生、老病死苦集等
，亦復如幻如化非有實體。受乃至老病死苦集既無，則知受滅乃至老病死苦滅亦無
。耳鼻舌身意亦復如是。故心經云，無無明亦無無明盡，無老死亦無老死盡。
　　是知佛權說三乘時，即是實說一乘。小乘人解權不解實，執權而廢實，焉能怪
佛不說？有些人竟謂佛說小乘法，大乘非佛說。彼不知佛說小乘法時，即是密說大
乘也。怪自不解，豈怪佛不說？自不解佛意，情有可原。若謂大乘非佛說，則有謗
佛之罪。
　　今四大弟子，信一乘解一乘，故名信解品。
　　<經>【世尊。我等今者。樂說譬喻以明斯義。譬若有人年既幼稚。捨父逃逝久
　　　住他國。或十二十至五十歲。年既長大加復窮困。馳騁四方以求衣食。
　　　漸漸遊行遇向本國。】</經>
　　四大弟子，表示確已領解，欲說譬喻以明斯義。譬如有人，年既幼稚，喻聲聞
劣智不解大法，故曰幼稚。
　　捨父逃逝，喻不信解大乘，捨棄大乘，違背佛意，故曰逃逝。久住他國，二乘
人棄大取小，非佛本懷，譬如久住他國。
　　或十二十至五十歲。有人謂，十喻天趣，二十喻人趣，五十喻其餘三趣。若依
此解，五十歲者，即譬喻五道。然佛於金剛三昧經中，自有解釋。金剛三昧經中菩
薩問佛，經十年二十年，乃至五十年，係為何意？佛言經五十年者，一念心動，十
方遊歷，遠行遍計。無住菩薩問言，云何一念心動？佛言，一念心動，五陰俱生，
五陰生中，具五十惡……
　　一念心動者，於畢竟空中，生有所得見。般若經云，有所得為聲聞乘。遠行遍
計者，有所得心也。以有所得故，不知五陰皆空。於五陰中具五十惡，名五十年。
　　年既長大，喻於小乘法中，小有所得。加復窮困，不解大乘，墮無為坑，失於
無上菩提。所以說加復窮困。
　　馳聘四方，以求衣食，譬喻求三十七道品也。漸漸遊行，遇向本國。非彼本意
，以求道品故，漸近於佛，故曰遇向本國。
　　<經>【其父先來。求子不得。中止一城。其家大富財寶無量。金銀琉璃珊瑚虎
　　　珀頗梨珠等。其諸倉庫悉皆盈溢。多有僮僕臣佐吏民。象馬車乘牛羊無
　　　數。出入息利乃遍他國。商估賈客亦甚眾多。】</經>
　　求子不得，喻佛本欲以大乘教化，而小機人不信不解，師資不得緣合。
　　大富財寶無量，喻佛有無量法財。
　　倉庫盈溢，佛法財無量，自受用謂之盈，他受用謂之溢。
　　多有僮僕臣佐吏民，喻佛有方便智，普度一切眾生。象馬車乘，牛羊無數，喻
佛以五乘法度化眾生。
　　出入息利乃遍他國，商估賈客亦甚眾多。以實智用權智為出，權智悉歸實智為
入。權實二智無非為化眾生，故曰息利。遍及他國者，普度十方也。
　　商估賈客，皆營利者，喻化眾生。故商估賈客，喻菩薩眾，菩薩眾甚多。
　　<經>【時貧窮子。遊諸聚落經歷國邑。遂到其父所止之城。父母念子。與子離
　　　別五十餘年。而未曾向人說如此事。但自思惟心懷悔恨。自念老朽多有
　　　財物。金銀珍寶倉庫盈溢。無有子息。一旦終沒財物散失。無所委付。
　　　是以慇懃每憶其子。】</經>
　　時貧窮子，遊諸聚落經諸國邑，喻小機人遊於陰界入諸世間法。
　　遂到父止之城，勤苦修學，漸及大法，於是父子相會。然父子睹面，猶不相識
，猶未解實相法。
　　父母念子，應為父「每」念子。與子離別五十餘年，喻聲聞乘不解五陰皆空，
被五陰所隔。
　　未曾向人說如此事，喻世尊四十餘年未說真實，未說聲聞人亦當作佛。但自思
惟，唯佛自知也。悔恨者，怪小機不領大法。
　　自念老朽，喻佛一期化緣將盡。
　　財物無所委付，謂聲聞弟子未能承擔如來家業。固然菩薩眾亦能續佛慧命，然
唯聲聞弟子依佛而住，理當為付法之人。
　　<經>【復作是念。我若得子委付財物。坦然快樂無復憂慮。世尊。爾時窮子。
　　　傭賃展轉遇到父舍住立門側。遙見其父踞師子床寶机承足。諸婆羅門剎
　　　利居士皆恭敬圍繞。以真珠瓔珞價直千萬莊嚴其身。吏民僮僕手執白拂
　　　侍立左右。覆以寶帳。垂諸華幡。香水灑地。散眾名華。羅列寶物出內
　　　取與。有如是等種種嚴飾。威德特尊。】</經>
　　復作是念，思法有繼承也。
　　窮子遇到父舍，住立門側，遙見其父，踞師子床。小乘偏空不會中道，喻住立
門側。小乘望佛乘遙不可及，故曰遙見其父。踞師子座，喻虛空座。寶机承足，有
人謂譬喻定慧。
　　婆羅門剎利居士，喻大菩薩。散眾名華，如是莊嚴，威德特尊。
　　<經>【窮子見父有大力勢。即懷恐怖。悔來至此。竊作是念。此或是王。或是
　　　王等。非我傭力得物之處。不如往至貧里肆力有地。衣食易得。若久住
　　　此。或見逼迫強使我作。作是念已。疾走而去。】</經>
　　窮子見父有大力勢，即懷恐怖，譬喻小乘人聞大乘法不解也。悔來至此，有退
轉之心。或是王，或是王等，魔譬如王，魔黨徒譬如王等。例如舍利弗暗自念言，
將非魔作佛，惱亂我心耶。
　　非我傭力得物之處，喻小乘人自惟於大乘法，不能得益。如增上慢人聞文殊菩
薩說大乘法，便退席言，我等不欲聞文殊師利說法，我等欲至林間習定。所以經言
，不如往至貧里，肆力有地。
　　小乘人畏生死，聞大乘法說生死即涅槃，即生恐怖心，怖畏再入生死，故疾走
而去。
　　<經>【時富長者。於師子座見子便識。心大歡喜。即作是念。我財物庫藏。今
　　　有所付。我常思念此子。無由見之。而忽自來。甚適我願。我雖年朽猶
　　　故貪惜。即遣傍人急追將還。爾時使者疾走往捉。窮子驚愕稱怨大喚。
　　　我不相犯何為見捉。使者執之愈急強牽將還。于時窮子自念。無罪而被
　　　囚執此必定死。轉更惶怖悶絕躄地。】</經>
　　於師子座，見子便識，以為法有委付。我雖年朽，猶故貪惜，佛一期化緣將盡
，思法有委付，所以說猶故貪惜。
　　即遣傍人，譬喻即令大菩薩為小乘人說大乘法。急追將還者，欲其迴小向大，
度化眾生也。
　　窮子驚愕，稱怨大喚，聲聞人聞入生死度眾生，起大恐怖心。自念我已斷煩惱
障譬如無罪，何故強我再入生死？今番再入生死，定難出離。悶絕躄地，譬喻不能
接受大乘法。
　　<經>【父遙見之。而語使言。不須此人。勿強將來。以冷水灑面令得醒悟。莫
　　　復與語。所以者何。父知其子志意下劣。自知豪貴為子所難。審知是子
　　　。而以方便不語他人云是我子。使者語之。我今放汝隨意所趣。窮子歡
　　　喜得未曾有。從地而起往至貧里以求衣食。】</經>
　　父遙見之，以佛乘望小機甚為遙遠也。知小乘人非應大法之機，故語使者言，
不須此人，勿強將來。恐小不應大機，反謗大乘，得惡道報，故不勉強。
　　以冷水灑面，灰身滅智之四諦法水，譬猶冷水。見思煩惱譬猶熱惱之面，以四
諦理滅見思惑，猶以冷水灑面。令得醒悟，令醒悟求出三界。莫復與語者，誡菩薩
莫與談大法。父知其子下，佛知小乘人非大機也。
　　而以方便，不語他人，云是我子。佛四十餘年，呼聲聞人，乃焦芽敗種，非為
佛子，不言亦當作佛。故曰不語他人，云是我子。不云是我子者，乃方便權化而已
。
　　窮子見不以大法相逼，故心生歡喜。從地而起，往至貧里求衣食者，從生死地
起，於灰斷四諦法中，求於佛道。
　　<經>【爾時長者。將欲誘引其子。而設方便。密遣二人形色憔悴無威德者。汝
　　　可詣彼徐語窮子。此有作處倍與汝直。窮子若許將來使作。若言欲何所
　　　作。便可語之。雇汝除糞。我等二人亦共汝作。時二使人即求窮子。既
　　　已得之具陳上事。爾時窮子先取其價尋與除糞。其父見子愍而怪之。又
　　　以他日於牖中遙見子身。羸瘦憔悴糞土塵坌污穢不淨。即脫瓔珞細軟
　　　上服嚴飾之具。更著弊垢膩之衣。塵土坌身右手執持除糞之器。狀有
　　　所畏語諸作人。汝等勤作勿得懈息。以方便故得近其子。】</經>
　　爾時佛欲誘導小機，權設方便。密遣二人，密遣者隱實用權，二人者約法即施
四諦十二因緣教。約人言即隱大示小，現聲聞緣覺二乘身。
　　形色憔悴，無有威德，二乘不證清淨妙法身，不具相好光明。
　　除糞譬喻修四諦十二因緣，除見思煩惱，未除根本無明。窮子先取其價，其價
為了分段生死，取證有餘涅槃。二乘人為證有餘涅槃，於是勤修四諦十二因緣。
　　又以他日於窗牖中，遙見子身。佛以權智見修偏真人，喻如於窗牖中見。以大
觀小，故曰遙見。羸瘦憔悴，喻二乘無相好。糞土塵坌污穢不淨，喻二乘人猶被根
本無明所染。
　　即脫瓔珞下，喻佛隱實用權，方便現丈六身，更著粗弊垢膩之衣，示同二乘也
。
　　右手示權智，執持除糞之器，喻以權智用四諦十二因緣。以是方便，得近其子
。
　　<經>【後復告言。咄男子。汝常此作勿復餘去。當加汝價。諸有所須器米麵
　　　鹽醋之屬。莫自疑難。亦有老弊使人。須者相給。好自安意。我如汝父
　　　勿復憂慮。所以者何。我年老大而汝少壯。汝常作時無有欺怠瞋恨怨言
　　　。都不見汝有此諸惡如餘作人。自今已後如所生子。】</經>
　　汝常此作，勿復餘去，當加汝價。汝常修四諦法破見思惑。修五戒十善，可離
惡道生人天，修四諦法斷見思，可出三界證無漏，故曰加汝價。
　　（盆）米麵等，供汝所需。我如汝父，小乘人鄰近真諦，故曰我如汝父。佛
果已圓，故言我年老大，聲聞始修，故言而汝少壯。性修不二，故言如所生子。
　　<經>【即時長者更與作字名之為兒。爾時窮子。雖欣此遇。猶故自謂客作賤人
　　　。由是之故於二十年中常令除糞。過是已後。心相體信入出無難。然其
　　　所止猶在本處。世尊。爾時長者有疾。自知將死不久。語窮子言。我今
　　　多有金銀珍寶倉庫盈溢。其中多少所應取與。汝悉知之。我心如是當體
　　　此意。所以者何。今我與汝便為不異。宜加用心無令漏失。】</經>
　　長者更為作字，名之為兒，窮子雖欣此遇，猶自謂客作賤人，喻聲聞人猶不知
當來作佛。
　　二十年中常令除糞，二十年表見思二惑。修生滅四諦，猶如除糞。
　　過是已後，心相體信，入出無難。譬喻聲聞人漸近般若。經云學聲聞道者，應
知般若。然其猶居聲聞地，不敢直下承當，自認作佛。
　　長者自知將死不久，喻佛自知化緣將盡，當入涅槃，囑令知管家業。
　　今我與汝，便為不異，我是究竟覺，汝是始覺，若能始覺合於本覺，即究竟覺
，故我與汝為不異也。
　　<經>【爾時窮子。即受教領知眾物。金銀珍寶及諸庫藏。而無悕取一之意
　　　。然其所止故在本處。下劣之心亦未能捨。復經少時。父知子意漸已通
　　　泰成就大志自鄙先心。臨欲終時而命其子。并會親族。國王大臣剎利居
　　　士皆悉已集。即自宣言。諸君當知。此是我子。我之所生。於某城中捨
　　　吾逃走。伶俜辛苦五十餘年。其本字某。我名某甲。昔在本城懷憂推覓
　　　。忽於此間遇會得之。此實我子。我實其父。今我所有一切財物。皆是
　　　子有。先所出內是子所知。世尊。是時窮子聞父此言。即大歡喜得未曾
　　　有。而作是念。我本無心有所希求。今此實藏自然而至。】</經>
　　爾時窮子受教領知眾物，喻二乘人領般若。而無希取一餐之意，猶希取小法，
自認於大乘無分也。仍止聲聞地，下劣小乘心猶未能捨。
　　復經少時，父知子意漸已通泰，成就大志。喻聲聞人已領般若，如般若經云，
具壽善現，有大智慧，不壞假名，而說法性。
　　并會親族下，各家註疏不一，智者大師云，十方法身菩薩喻親族，一切諸經喻
國王，等覺十地菩薩喻大臣，初地至九地喻剎利，住行向位喻居士。
　　即自宣言，此是我子，喻於法華會上授聲聞記也。於是付法聲聞，繼承家業。
聲聞乘人，聞授記聲，心大歡喜，得未曾有。
　　<經>【世尊。大富長者則是如來。我等皆似佛子。如來常說我等為子。世尊。
　　　我等以三苦故。於生死中受諸熱惱。迷惑無知樂著小法。今日世尊。令
　　　我等思惟蠲除諸法戲論之糞。我等於中勤加精進得至涅槃一日之價。既
　　　得此已心大歡喜自以為足。而便自謂。於佛法中勤精進故。所得弘多。
　　　然世尊。先知我等心著弊欲樂於小法。便見縱捨不為分別。汝等當有如
　　　來知見寶藏之分。世尊以方便力說如來智慧。我等從佛得涅槃一日之價
　　　。以為大得。於此大乘無有志求。我等又因如來智慧。為諸菩薩開示演
　　　說。而自於此無有志願。所以者何。佛知我等心樂小法。以方便力隨我
　　　等說。而我等不知真是佛子。今我等方知。世尊於佛智慧無所惜。所
　　　以者何。我等昔來真是佛子。而但樂小法。若我等有樂大之心。佛則為
　　　我說大乘法。於此經中唯說一乘。而昔於菩薩前毀呰聲聞樂小法者。然
　　　佛實以大乘教化。是故我等說本無心有所悕求。今法王大寶自然而至。
　　　如佛子所應得者皆已得之。】</經>
　　大富長者，則是如來，明以法合譬。
　　我等以三苦，於生死中受諸熱惱。三苦者，苦苦、壞苦、行苦，乃三界苦也。
小乘人欲出三界苦，故樂著小法，求證涅槃。
　　除諸法戲論之糞，戲論乃有名無實之論。於實相中一切法不可得，凡小之人妄
謂實有諸法，故成戲論。如心經云，是故空中無眼耳鼻舌身意，無色聲香味觸法，
無眼界乃至無意識界，無無明亦無無明盡，無老死亦無老死盡，無苦集滅道，無智
亦無得，以無所得故。但凡夫以為有陰界入可得，小乘以為有苦集滅道可得，有生
死涅槃可得。以致凡有言說，皆是戲論。
　　小乘人執有苦集滅道生死涅槃可得，於是於四諦法中勤加精進，出生死得涅槃
，如求一日之價。竟心生歡喜，自以為足。
　　文殊師利所說不思議諸佛境界經云，一切法等同虛空，無得無證，而小乘人自
謂有得有證，故名增上慢人。
　　世尊知我等樂於小法，即便縱捨，不為分別大法。世尊以方便力，於一乘分別
說三乘，我等從佛得小乘涅槃一日之價，竟以為得究竟涅槃。於大乘法，無有志求
之心。
　　同時我等因佛智慧，為諸菩薩開示演說。因佛智慧者，因般若慧也。雖為諸菩
薩開示演說，但自於大法無有志願。
　　所以者何？佛知我等心樂小法，隨順我等故，密大說小。我等雖聞佛密說大法
，卻只作小會。今我等方知，佛無所惜，只是隱實用權而已。
　　我等昔來真是佛子，若我等有樂大之心，佛則為我等說大乘法。於此法華經中
說，唯有一佛乘，無二亦無三。昔於菩薩前毀呰小乘人樂著小法，其實佛以大法教
化，未說小法，只是我等不解而已。今法王大寶，自然而至，如菩薩所應得者，我
等皆已得之。
　　<經>【爾時摩訶迦葉。欲重宣此義。而說偈言
　　　我等今日　聞佛音教　歡喜踊躍　得未曾有　佛說聲聞　當得作佛
　　　無上寶聚　不求自得】</經>
　　摩訶迦葉以偈重頌。首先表示蒙佛授記聲聞人，歡喜踊躍。
　　<經>【譬如童子　幼稚無識　捨父逃逝　遠到他土　周流諸國　五十餘年
　　　其父憂念　四方推求　求之既疲　頓止一城　造立舍宅　五欲自娛
　　　其家巨富　多諸金銀　車馬腦　真珠琉璃　象馬牛羊　輦輿車乘
　　　田業僮僕　人民眾多　出入息利　乃遍他國　商估賈人　無處不有
　　　千萬億眾　圍繞恭敬　常為王者　之所愛念　群臣豪族　皆共宗重
　　　以諸緣故　往來者眾　豪富如是　有大力勢　而年朽邁　益憂念子
　　　夙夜惟念　死時將至　癡子捨我　五十餘年　庫藏諸物　當如之何】</經>
　　偈中文義，悉如長行所釋。
　　車馬腦，應為硨磲碼。
　　<經>【爾時窮子　求索衣食　從邑至邑　從國至國　或有所得　或無所得
　　　飢餓羸瘦　體生瘡癬　漸次經歷　到父住城　傭賃展轉　遂至父舍
　　　爾時長者　於其門內　施大寶帳　處師子座　眷屬圍遶　諸人侍衛
　　　或有計算　金銀寶物　出內財產　注記券】</經>
　　重頌父子相會。
　　出內財產，即出納財產。
　　<經>【窮子見父　豪貴尊嚴　謂是國王　若是王等　驚怖自怪　何故至此
　　　覆自念言　我若久住　或見逼迫　強驅使作　思惟是已　馳走而去
　　　借問貧里　欲往傭作】</經>
　　重頌聲聞人，不近大法，喜樂小乘。
　　<經>【長者是時　在師子座　遙見其子　默而識之　即使者　追捉將來
　　　窮子驚喚　迷悶躄地　是人執我　必當見殺　何用衣食　使我至此
　　　長者知子　愚癡狹劣　不信我言　不信是父　即以方便　更遣餘人
　　　眇目矬陋　無威德者　汝可語之　云當相雇　除諸糞穢　倍與汝價
　　　窮子聞之　歡喜隨來　為除糞穢　淨諸房舍　長者於牖　常見其子
　　　念子愚劣　樂為鄙事　於是長者　著弊垢衣　執除糞器　往到子所
　　　方便附近　語令勤作】</經>
　　佛以方便，隱實用權。
　　眇目矬陋，矬，短小也。無威德者，不具相好。
　　<經>【既益汝價　并塗足油　飲食充足　薦席厚煖　如是苦言　汝當勤作
　　　又以軟語　若如我子　長者有智　漸令入出　經二十年　執作家事
　　　示其金銀　真珠頗梨　諸物出入　皆使令知　猶處門外　止宿草庵
　　　自念貧事　我無此物】</經>
　　皆使令知，知是主管的意思。雖然如此，猶處門外，止宿草庵。猶於大法無志
求心，以小乘自居。
　 <經>【父知子心　漸已廣大　欲與財物　即聚親族　國王大臣　剎利居士
　　 於此大眾　說是我子　捨我他行　經五十歲　自見子來　已二十年
　　 昔於某城　而失是子　周行求索　遂來至此　凡我所有　舍宅人民
　　 悉以付之　恣其所用　子念昔貧　志意下劣　今於父所　大獲珍寶
　　 并及舍宅　一切財物　甚大歡喜　得未曾有】</經>
　 佛見小乘人心漸廣大，便思付法。小乘人忽得大寶，得未曾有。
　 <經>【佛亦如是　知我樂小　未曾說言　汝等作佛　而說我等　得諸無漏
　　 成就小乘　聲聞弟子　佛我等　說最上道　修習此者　當得成佛
　　 我承佛教　為大菩薩　以諸因緣　種種譬喻　若干言辭　說無上道
　　 諸佛子等　從我聞法　日夜思惟　精勤修習　是時諸佛　即授其記
　　 汝於來世　當得作佛　一切諸佛　祕藏之法　但為菩薩　演其實事
　　 而不為我　說斯真要　如彼窮子　得近其父　雖知諸物　心不希取
　　 我等雖說　佛法寶藏　自無志願　亦復如是】</經>
　　佛亦如是，知我等樂著小法，於一佛乘分別說三。而說我等成就無漏道，是聲
聞弟子。其實佛所說法，唯有一佛乘，無二亦無三。
　　佛令我等為諸菩薩眾，說最上道。佛令聲聞眾說最上道者，說般若也。如佛讚
聲聞，具壽善現，有大智慧，不壞假名，而說法性。
　　諸佛子從我聞法後，精進修習蒙佛授記。而我等輩，認為受記是諸菩薩事，我
等無分。
　 <經>【我等內滅　自謂為足　唯了此事　更無餘事　我等若聞　淨佛國土
　　 教化眾生　都無欣樂　所以者何　一切諸法　皆悉空寂　無生無滅
　　 無大無小　無漏無為　如是思惟　不生喜樂　我等長夜　於佛智慧
　　 無貪無著　無復志願　而自於法　謂是究竟　我等長夜　修習空法
　　 得脫三界　苦惱之患　住最後身　有餘涅槃　佛所教化　得道不虛
　 　則為已得　報佛之恩　我等雖為　諸佛子等　說菩薩法　以求佛道
　　 而於是法　永無願樂　導師見捨　觀我心故　初不勸進　說有實利
　　 如富長者　知子志劣　以方便力　柔伏其心　然後乃付　一切財物】</經>
　　我等內滅，小乘人滅生死取涅槃，故稱內滅。菩薩不住涅槃，不住生死，內外
俱滅。
　　唯了此事，更無餘事。唯求自了生死，不復度眾生也。
　　淨佛國土，菩薩從初發心來，於自三業無有粗業，亦令他三業無有粗業，名淨
佛國土。小乘人於淨佛國土教化眾生，都無欣樂之心。小乘人唯樂空寂無為，於無
上佛道，無有上法欲。
　　修習空法，得脫三界，僅了分段生死，於分段生死中，住最後身，得有餘涅槃
。
　　聲聞乘人，現生斷盡見思惑，得無學果，自知我生已盡，梵行已立，所作已辦
，不受後有。子縛雖盡，然現生果報未盡，名入有餘涅槃，是最後身。如果現生果
報已盡，灰身滅智入於涅槃，名入無餘涅槃。
　　小乘人認為既入涅槃，得道不虛，不再上求菩提。
　　我等雖為諸佛子說菩薩法，但自己卻無願樂之心。今世尊知我心調伏，乃以佛
法付囑。
　　<經>【佛亦如是　現希有事　知樂小者　以方便力　調伏其心　乃教大智
　　　我等今日　得未曾有　非先所望　而今自得　如彼窮子　得無量寶
　　　世尊我今　得道得果　於無漏法　得清淨眼　我等長夜　持佛淨戒
　　　始於今日　得其果報　法王法中　久修梵行　今得無漏　無上大果
　　　我等今者　真是聲聞　以佛道聲　令一切聞　我等今者　真阿羅漢
　　　於諸世間　天人魔梵　普於其中　應受供養　世尊大恩　以希有事
　　　憐愍教化　利益我等　無量億劫　誰能報者　手足供給　頭頂禮敬
　　　一切供養　皆不能報　若以頂戴　兩肩荷負　於恒沙劫　盡心恭敬
　　　又以美　無量寶衣　及諸臥具　種種湯藥　牛頭栴檀　及諸珍寶
　　　以起塔廟　寶衣布地　如斯等事　以用供養　於恒沙劫　亦不能報
　　　諸佛希有　無量無邊　不可思議　大神通力　無漏無為　諸法之王
　　　能為下劣　忍于斯事　取相凡夫　隨宜為說　諸佛於法　得最自在
　　　知諸眾生　種種欲樂　及其志力　隨所堪任　以無量喻　而為說法
　　　隨諸眾生　宿世善根　又知成熟　未成熟者　種種籌量　分別知已
　　　於一乘道　隨宜說三】</經>
　　佛亦如是至得未曾有，述說佛先以方便誘導，後方教以大法。如彼窮子得無量
寶，非先所望也。
　　於無漏法得清淨眼……今得無漏無上大果。……所謂漏是漏落之意，約因講煩
惱為漏，約果說生死為漏。煩惱有五種，即五住煩惱。五住煩惱者，一、無明住地
，二、四住地。四住煩惱即見一處住地、欲愛住地、色愛住地、有愛住地。四住煩
惱在三界內，即見思煩惱。無明住地是根本煩惱，地上菩薩始破一分無明，證一分
法性。生死有二種，分段生死、變易生死。聲聞所得無漏，僅斷見思煩惱，了分段
生死。佛五住俱斷，二死皆盡，稱真無漏。於無漏法得清淨眼，是言先來斷見思煩
惱，了分段生死。非得真無漏。而今聞佛說一乘法，始得真無漏無上大果也。
　　我等今者真是聲聞。如今佛說實相法，令我等聞。唯一真實，無有方便，故曰
我等真是聲聞。
　　令一切聞。昔聞佛說有量法，僅是有量聞，非一切聞。今聞佛說無量法，方是
一切聞也。
　　我等今者真阿羅漢，阿羅漢譯為殺賊（斷煩惱謂之殺賊）、應供、無生。但聲
聞四果，僅斷見思煩惱，非斷一切煩惱。應受人天及聲聞有學供養，非受一切供養
。僅了分段生死，非了一切生死。唯佛一人斷一切煩惱，了一切生死，應受一切供
養。故唯佛一人，是真大阿羅漢。今聲聞人聞佛授記作佛，故自謂我等今者，真阿
羅漢。
　　世尊大恩以下，示感佛恩也。諸佛希有下，讚佛功德。
　　能為下劣，忍於斯事。佛為度眾生，示現生於穢土，現丈六之身，空馬麥等
事。
　　以眾生根機故，於一佛乘，隨宜說三。
<篇>妙法蓮華經講記</篇>

妙法蓮華經講記卷第三
　　　　<節>藥草喻品第五</節>
　　文中所述，乃一切草木，何故以藥草為名？原來取藥草喻者，取其能對治義，
藥草能對治大小諸病。
　　雲雨所潤是一，猶一佛乘。一切草木所得不同，各各有所對治。小根小莖小枝
小葉。對治也小，中上根對治也大，故名藥草喻。
　　佛法是一，五乘所取各各不同。所取不同，對治亦不同，以對治不同，得益亦
不同。雖有所不同，然皆一雨之所潤。雖一雨之所潤，而得益各有不同。以有如是
差別故，取藥草名。
　　<經>【爾時世尊告摩訶迦葉及諸大弟子。善哉善哉。迦葉。善說如來真實功德
　　　。誠如所言。如來復有無量無邊阿僧祇功德。汝等若於無量億劫說不能
　　　盡。】</經>
　　佛讚迦葉等，善說如來真實功德。說諸法不離實相，是為善說。如果說諸法離
乎實相，是為不善說。
　　如來復有無量功德，表示所化一切也。
　　<經>【迦葉當知。如來是諸法之王若有所說皆不虛也。於一切法以智方便而演
　　　說之。其所說法。皆悉到於一切智地。如來觀知一切諸法之所歸趣。亦
　　　知一切眾生深心所行。通達無礙。又於諸法究盡明了。示諸眾生一切智
　　　慧。】</經>
　　如來於諸法自在，故名諸法之王。所說皆不虛者，所說諸法，無非實相也。於
一切法，以智方便而演說之。實智方便，是諸佛權智；方便實智，是諸佛實智。佛
以權智，於第一義諦說世諦；佛以實智，說世諦即第一義諦。
　　其所說法，皆悉到於一切智地。一切智者，佛智也。一切智地者，佛地也。佛
所說法，皆令眾生到於佛地。此所謂唯有一佛乘，無二亦無三。
　　如來觀知一切諸法之所歸趣，如來如實知，一切諸法皆歸實相。因為諸法皆以
實相為所歸趣。
　　亦知一切眾生深心所行。此說眾生之病，有的眾生深心著於人天福報，有的眾
生深心著於涅槃，還有的眾生惡心深重，造諸惡業墮於三塗。
　　又於諸法究盡明了，示諸眾生一切智慧。此說治病之藥，對於人天眾生，說於
戒善，令免三塗之苦。對於二乘，說於四諦十二因緣，令出三界。對於菩薩，說於
六度，令行菩薩道，得成佛果。六度若廣說，應為十度，為地上菩薩所行。初地修
布施度，二地修淨戒度，三地修忍辱度，四地修精進度，五地修禪定度，六地修般
若度，七地修方便度，八地修願度，九地修力度，十地修智度。
　　如來於一切法究盡明了，然說此諸法，皆歸實相，故曰示諸眾生一切智慧。實
相即諸法曰智，諸法即實相曰慧。
　　<經>【迦葉。譬如三千大千世界。山川谿谷土地所生卉木叢林。及諸藥草種類
　　　若干名色各異。密雲彌布遍覆三千大千世界。一時等澍其澤普洽卉木叢
　　　林及諸藥草。小根小莖小枝小葉。中根中莖中枝中葉。大根大莖大枝大
　　　葉。諸樹大小。隨上中下各有所受。一雲所雨。稱其種性而得生長。華
　　　敷實。雖一地所生一雨所潤。而諸草木各有差別。】</經>
　　一切草木，無非藥草。有人問文殊菩薩言，何種草是藥草？文殊菩薩反問言，
何種不是藥草？故知三千大千世界，山川谿谷土地所生卉木叢林，無非藥草也。
　　一時等澍，其澤普洽，譬喻佛法雲遍覆，法雨普施。一切卉木及諸藥草，小根
小莖小枝小葉，譬喻人天；中根中莖中枝中葉，譬喻聲聞緣覺；大根大莖大枝大葉
，譬喻菩薩。諸樹大小，隨上中下，所受各有不同。
　　一雲所雨譬一佛乘，稱其種性而得生長，華敷實，佛以一音演說法，五乘各
得其果報。故一地所生，同實相所生，一雨所潤，同為一乘法雨所潤，一切草木所
得，各各不同。
　　<經>【迦葉當知。如來亦復如是。出現於世如大雲起。以大音聲普遍世界天人
　　　阿修羅。如彼大雲遍覆三千大千國土。於大眾中而唱是言。我是如來應
　　　供正遍知明行足善逝世間解無上士調御丈夫天人師佛世尊。未度者令度
　　　。未解者令解。未安者令安。未涅槃者令得涅槃。今世後世如實知之。
　　　我是一切知者。一切見者。知道者。開道者。說道者。汝等天人阿修羅
　　　眾。皆應到此。為聽法故。】</經>
　　合以上譬喻，故曰如來亦復如是。大音聲普遍世界天人阿修羅，天人阿修羅者
表三善道。地獄餓鬼畜生，為苦所逼，或為痴所覆，不暇聞法。
　　佛自唱言，十號具足證無上菩提。出為世間導師，未度者令度，末解脫者令解
脫，未安者令安，未涅槃者令得涅槃，示為五乘慈父。今世後世應如實知，我是一
切知一切見者。知見究竟，知見清淨，知見平等，謂一切知見。知道者，表佛意業
清淨。開道者，表佛身業清淨。說道者，表佛口業清淨。
　　<經>【爾時無數千萬億種眾生。來至佛所而聽法。如來于時觀是眾生諸根利鈍
　　　精進懈怠。隨其所堪而為說法。種種無量。皆令歡喜快得善利。是諸眾
　　　生聞是法已。現世安隱後生善處。以道受樂亦得聞法。既聞法已離諸障
　　　礙。於諸法中。任力所能漸得入道。如彼大雲雨於一切卉木叢林及諸藥
　　　草。如其種性。具足蒙潤各得生長。】</經>
　　佛出世後，無數千萬億種眾生，從佛聞法。如來隨其根性，而為說法，皆令歡
喜快得善利。現前及後世皆得利益，方稱善利。故眾生聞法，現世安隱，後生善處
。後生善處者，生於佛世也，故能以道受樂，亦得聞法。
　　眾生於後世中，見佛聞法，離諸障礙，漸得入道。故佛出世，如大雲雨，令一
切眾生蒙潤。
　　<經>【如來說法一相一味。所謂解脫相離相滅相。究竟至於一切種智。】</經>
　　如來說法，一相一味。一相者實相，實相一相所謂無相。一味者法性，如海水
無量，同一鹹味。一相一味，表一乘妙道。如來說法，皆一乘妙道。以下經中，自
作解釋。
　　所謂解脫相、離相、滅相，究竟至於一切種智。解脫於生死，曰解脫相。生死
有二種，分段生死與變易生死。二死俱盡，名解脫相。二乘僅解脫分段生死，不名
解脫相。離相者，離生死離涅槃，離生死涅槃之「離」亦離，至無所離處，名為離
相。滅相者，寂滅相也。仁王經云，三賢位菩薩得伏忍，初二三地菩薩得信忍，四
五六地菩薩得順忍，七八九地菩薩得無生忍，十地至妙覺得寂滅忍。
　　一切種智是佛地。佛具一切智，共二乘；佛具道種智，共菩薩；佛具一切種智
，不共一切。
　　<經>【其有眾生聞如來法。若持讀誦如說修行。所得功德不自覺知。所以者何
　　　。唯有如來。知此眾生種相體性。念何事。思何事。修何事。云何念。
　　　云何思。去何修。以何法念。以何法思。以何法修。以何法得阿法。眾
　　　生住於種種之地。唯有如來。如實見之明了無礙。】</經>
　　其有眾生聞如來法，若能受持讀誦，如說修行，其所得功德不可思議，其自己
的智力不能覺知，唯有如來的智慧方能知之。因為如來智慧無量，能知此眾生種相
體性。相體性者，即前文所說如是相，如是性，如是體，如是力，如是作，如是因
，如是緣，如是果，如是報，如是本末究竟等。種相體性者，眾生於十法界中，係
某種相性體力作因緣果報本末究竟等，如來智慧皆能知之。
　　如來智慧能知，眾生念何事，思何事，修何事。例如人天憶念福報，思惟、修
行福報；二乘憶念、思惟、修行涅槃；菩薩憶念、思惟、修行無上佛道。
　　云何念，云何思，云何修。人天云何念思修福報？日夜祈求也。二乘云何念思
修涅槃？求自度也。菩薩云何念思修於無上佛道？自度度人也。
　　以何法念，以何法思，以何法修？人天以五戒十善念思修於福報，二乘以四諦
十二因緣念思修於涅樂，菩薩以六波羅蜜念思修於無上佛道。
　　以何法得何法？以五戒十善得人天福報，以四諦十二因緣得二乘涅槃，以六波
羅蜜得佛無上菩提。
　　眾生住於種種之地，如來悉能如實知、如實見明了無礙。
　　<經>【如彼卉木叢林諸藥草等。而不自知上中下性。如來知是一相一味之法。
　　　所謂解脫相離相滅相。究竟涅槃常寂滅相。終歸於空。佛知是已。觀眾
　　　生心欲而將護之。是故不即為說一切種智。汝等迦葉。甚為希有。能知
　　　如來隨宜說法。能信能受。所以者何。諸佛世尊隨宜說法難解難知。】</經>
　　如彼卉木……而不自知上中下性，是以法合譬。
　　如來知實相一相法性一味之法，於實相外別無諸法，於法性外別無諸法。一切
法皆歸實相，一切法皆歸法性。故所謂解脫相離相滅相，究竟涅槃常寂滅相，終歸
於畢竟空。何以故？一切法皆實相故，一切法同一法性故。
　　如來如是知已。如來以實智知諸法實相；以權智知一切眾生心心所法，知一切
眾生的根性欲。如是知已，於是觀眾生心欲，而將護之。是故不說一切種智，於一
乘法而說三乘。
　　最後讚歎迦葉等，迦葉汝等甚為希有，能信解佛語，知如來隨宜說法，所說
皆是一乘。汝等信解，實堪讚歎。所以者何？諸佛隨宜說法，難知難解故。
　　 <經>【爾時世尊。欲重宣此義。而說偈言
　　　 破有法王　出現世間　隨眾生欲　種種說法　如來尊重　智慧深遠
　　　 久默斯要　不務速說　有智若聞　則能信解　無智疑悔　則為永失
　　　 是故迦葉　隨力為說　以種種緣　令得正見　迦葉當知　譬如大雲
　　 　起於世間　遍覆一切　慧雲含潤　電光晃曜　雷聲遠震　令眾悅豫
　　 　日光掩蔽　地上清涼　靉靆垂布　如可承攬　其雨普等　四方俱下
　　 　流澍無量　率土充洽　山川險谷　幽邃所生　卉木藥草　大小諸樹
　　 　百穀苗稼　甘蔗蒲萄　雨之所潤　無不豐足　乾地普洽　藥木茂
　　　 其雲所出　一味之水　草木叢林　隨分受潤　一切諸樹　上中下等
　　 　稱其大小　各得生長　根莖枝葉　華光色　一雨所及　皆得鮮澤
　　 　如其體相　性分大小　所潤是一　而各滋茂】</經>
　　世尊重宣其義，而說偈言。
　　破有法王，出現世間。眾生皆以有法，落入生死。執有者有於有，執無者有於
無。有有固是有，有無者無依然是有。以執有法故，墮入二種生死。二種生死者，
分段生死，與變易生死。佛為度眾生出於生死，乃出現於世破眾生之有執。
　　如來尊重者，如來尊貴也。
　　久默斯要，不務速說。如來為隨順眾生故，四十年中未說二乘亦當作佛，法華
會上方為聲聞人授記。
　　因為聲聞人無有智慧，易生疑悔而得罪，永失利益，故不務速說。於是隨力為
說諦、緣，令其漸得正見。正見者，令見實相也。
　　迦葉當知下，以譬喻合之。
　　其雲所出，一味之水，喻佛一音演說法，眾生隨類各得解也。所潤是一，而各
滋茂，佛法是一，所受不同，乃果有差別。
　　<經>【佛亦如是　出現於世　譬如大雲　普覆一切　既出于世　為諸眾生
　　　分別演說　諸法之實　大聖世尊　於諸天人　一切眾中　而宣是言
　　　我為如來　兩足之尊　出于世間　猶如大雲　充潤一切　枯槁眾生
　　　皆令離苦　得安隱樂　世間之樂　及涅槃樂　諸天人眾　一心善聽
　　　皆應到此　覲無上尊　我為世尊　無能及者　安隱眾生　故現於世
　　　為大眾說　甘露淨法　其法一味　解脫涅槃　以一妙音　演暢斯義
　　　常為大乘　而作因緣　我觀一切　普皆平等　無有彼此　愛憎之心
　　　我無貪著　亦無限礙　恒為一切　平等說法　如為一人　眾多亦然
　　　常演說法　曾無他事　去來坐立　終不疲厭　充足世間　如雨普潤
　　　貴賤上下　持戒毀戒　威儀具足　及不具足　正見邪見　利根鈍根
　　　等雨法雨　而無懈倦】</經>
　　佛亦如是，如大雲雨，出於世間普覆一切。佛為度眾生，分別演說諸法實相。
　　佛於天人大眾中，宣說我是如來應供正遍知，福慧兩足，能令一切眾生離苦得
樂。
　　甘露淨法，其法一味。其法一味者，諸法實相一相。此諸法實相，為大乘而作
因緣。
　　如來觀一切眾生，普皆平等。佛以平等心觀一切眾生，佛無愛憎貪著之心。恒
為一切眾生，平等說法。
　　如為一人。其平等心無分彼此，猶如對一人說法一般。縱有多人，亦如對一人
說法無分彼此。
　　世尊說法無有疲厭，無休無歇，無分貴賤利鈍，平等地普施法雨。
　　<經>【一切眾生　聞我法者　隨力所受　住於諸地　或處人天　轉輪聖王
　　　釋梵諸王　是小藥草　知無漏法　能得涅槃　起六神通　及得三明
　　　獨處山林　常行禪定　得緣覺證　是中藥草　求世尊處　我當作佛
　　　行精進定　是上藥草】</經>
　　人天轉輪聖王，釋乃欲界天，梵乃色界天，是小藥草。知無漏法，至及得三明
，乃聲聞乘，獨處山林，至得緣覺證，是中藥草。求世尊處向無上佛道，行精進定
，是上樂草。
　　<經>【又諸佛子　專心佛道　常行慈悲　自知作佛　決定無疑　是名小樹
　　　安住神通　轉不退輪　度無量億　百千眾生　如是菩薩　名為大樹】</經>
　　小樹大樹係喻菩薩。專心佛道，求無上佛道也，求無上佛道者，慈悲一切眾生
也，是為小樹。安住神通，登地菩薩，轉不退法輪，普度十方無量眾生，是名大樹
。
　　<經>【佛平等說　如一味雨　隨眾生性　所受不同　如彼草木　所稟各異
　　　佛以此喻　方便開示　種種言辭　演說一法　於佛智慧　如海一渧
　　　我雨法雨　充滿世間　一味之法　隨力修行　如彼叢林　藥草諸樹
　　　隨其大小　漸增茂好　諸佛之法　常以一味　令諸世間　普得具足
　　　漸次修行　皆得道果　聲聞緣覺　處於山林　住最後身　聞法得果
　　　是名藥草　各得增長　若諸菩薩　智慧堅固　了達三界　求最上乘
　　　是名小樹　而得增長　復有住禪　得神通力　聞諸法空　心大歡喜
　　　放無數光　度諸眾生　是名大樹　而得增長　如是迦葉　佛所說法
　　　譬如大雲　以一味雨　潤於人華　各得成實　迦葉當知　以諸因緣
　　　種種譬喻　開示佛道　是我方便　諸佛亦然　今為汝等　說最實事
　　　諸聲聞眾　皆非滅度　汝等所行　是菩薩道　漸漸修學　悉當成佛】</經>
　　法本是一，機有高下。佛平等說法，而眾生隨其根機，所受不同。佛隨宜方便
開示，皆實相一法，而眾生所得不同。雖然不同，卻如大海之一渧，同一鹹味。
　　迦葉當知，佛為開示一乘佛道，方便說三乘法。諸佛亦如我一樣，方便說三乘
。時至現在，方為汝等說實相法。汝等所行四諦十二因緣，其實皆是一佛乘之方便
，漸漸修學，皆當作佛。
　　好像小學中學皆大學之方便，讀小學時，即讀大學之開始。非是在小學中學以
外，另有大學。而大學者，即小學中學之終極目的。
<篇>妙法蓮華經講記</篇>

　　　<節>授記品第六</節>
　　授記亦曰受記、受決、受、記別（記）。授記是與記作佛，受記是受佛與
記。受決是決定作佛。受，即是別，了別之義，了別當來作佛也。記別，佛記
弟子成佛之事，分別劫數國土佛名壽命等事，謂為記別。
　　記有通記別記之分。通記者，不記時間、名號、國土等。如云一切眾生皆當作
佛，是通記意。別記者，記時間、名號、國土等。
　　或者有人會問，一切法無有決定，授記豈非定法？如淨名經云，從如生得記？
從如滅得記？如無生滅，則知無記。又如思益經云，願不聞記名。又如大品云，受
記是戲論。如此說來，授記云何解釋？
　　答有五種理由，一、法有世諦與第一義諦，第一義諦起隨緣用便名世諦，世諦
無性便名第一義諦。故第一義諦即世諦，世諦即第一義諦。授記是世諦邊說，非第
一義諦邊說。第一義諦即世諦，焉得無記？世諦即第一義諦，焉得有記？
　　二、記與無記，破見不破法。若見有記，若見無記，此見應破，非破記與無記
。
　　三、若執有所得心，記亦應破，無記亦應破。若會無所得義，記則是實權，無
記是權實。
　　四、菩薩修因，必應得果，故應授記。若不與記，則是撥無因果。然因賅果海
，果徹因源，因果一如。若會此義，記亦得，不記亦得。若不會此義，記亦失，不
記亦失。
　　五、如行惡記三塗，行善記人天，四諦記聲聞，因緣記緣覺，功德圓滿記佛。
焉得無記？諸經云無記者，從第一義諦說也。
　　<經>【爾時世尊說是偈已。告諸大眾唱如是言。我此弟子摩訶迦葉。於未來世
　　　當得奉覲三百萬億諸佛世尊。供養恭敬尊重讚歎。廣宣諸佛無量大法。
　　　於最後身得成為佛。名曰光明如來應供正遍知明行足善逝世間解無上士
　　　調御丈夫天人師佛世尊。國名光德。劫名大莊嚴。佛壽十二小劫。正法
　　　住世二十小劫。像法亦住二十小劫。國界嚴飾無諸穢惡瓦礫荊棘便利不
　　　淨。其土平正。無有高下坑坎堆阜。琉璃為地寶樹行列。黃金為繩以界
　　　道側。散諸寶華周遍清淨。其國菩薩無量千億。諸聲聞眾亦復無數。無
　　　有魔事。雖有魔及魔民。皆護佛法。】</經>
　　世尊先與摩訶迦葉授記。摩訶迦葉當來作佛，號光明如來應供正遍知，十號具
足。國名光德，劫名大莊嚴。佛壽十二小劫，正法住世二十小劫，像法亦住二十小
劫。國界嚴飾下，言其依報莊嚴。其國有菩薩聲聞等三乘眾，既有三乘眾，當知光
明佛亦說三乘法。彼國無有魔事，雖有魔及魔民，但皆護佛法。
　　<經>【爾時世尊。欲重宣此義。而說偈言
　　　告諸比丘　我以佛眼　見是迦葉　於未來世　過無數劫　當得作佛
　　　而於來世　供養奉覲　三百萬億　諸佛世尊　為佛智慧　淨修梵行
　　　供養最上　二足尊已　修習一切　無上之慧　於最後身　得成為佛
　　　其土清淨　琉璃為地　多諸寶樹　行列道側　金繩界道　見者歡喜
　　　常出好香　散眾名華　種種奇妙　以為莊嚴　其地平正　無有丘坑
　　　諸菩薩眾　不可稱計　其心調柔　逮大神通　奉持諸佛　大乘經典
　　　諸聲聞眾　無漏後身　法王之子　亦不可計　乃以天眼　不能數知
　　　其佛當壽　十二小劫　正法住世　二十小劫　像法亦住　二十小劫
　　　光明世尊　其事如是】</經>
　　偈中所頌，皆如長行。
　　菩薩成佛之最後身，係等覺菩薩位，上生兜率，下生人間，菩提樹下，成最正
覺。化緣圓滿，入於涅槃。不過諸佛不畢竟入於涅槃，以法身不生不滅故。
　　乃以天眼，不能數知。天眼可以見物，五眼中慧眼不能見物，慧眼只是心觀，
假名曰眼而已。有人竟謂慧眼能見，彼不知不見有為法，不見無為法，不見一切法
，名為慧眼也。
　　<經>【爾時大目犍連。須菩提。摩訶迦栴延等。皆悉悚慄。一心合掌瞻仰尊顏
　　　。目不暫捨。即共同聲。而說偈言
　　　大雄猛世尊　諸釋之法王　哀愍我等故　而賜佛音聲　若知我深心
　　　見為授記者　如以甘露灑　除熱得清涼　如從饑國來　忽遇大王
　　　心猶懷疑懼　未敢即便食】</經>
　　大目犍連、須菩提、摩訶迦旃延等，見佛與大迦葉授記，因聯想到自己，不知
自己道果如何，深懷疑懼，故悚慄不安。
　　大雄猛世尊，稱讚佛智慧威猛。諸釋之法王，釋是世尊之族姓。
　　如從飢國來，是設譬喻。謂雖與迦葉相匹類，但未蒙佛授記作證，心猶懷疑懼
也。
　 <經>【若復得王教　然後乃敢食　我等亦如是　每惟小乘過　不知當云何
　　 得佛無上慧　雖聞佛音聲　言我等作佛　心尚懷憂懼　如未敢便食
　　 若蒙佛授記　爾乃快安樂　大雄猛世尊　常欲安世間　願賜我等記
　　 如飢須教食】</經>
　　若復得王教，謂若蒙與記，乃敢自信也。
　　每每思惟小乘之過失，無作佛之分。今聞佛言，聲聞人亦當作佛，但未蒙佛別
記，未敢自信。願佛賜我等記，如飢須教，方敢食也。
　　<經>【爾時世尊。知諸大弟子心之所念。告諸比丘。是須菩提。於當來世。奉
　　　覲三百萬億那由他佛。供養恭敬尊重讚歎。常修梵行具菩薩道。於最後
　　　身得成為佛。號曰名相如來應供正遍知明行足善逝世間解無上士調御丈
　　　夫天人師佛世尊。劫名有寶。國名寶生。其土平正。頗梨為地寶樹莊嚴
　　　。無諸丘坑沙礫荊棘便利之穢。寶華覆地周遍清淨。其土人民皆處寶臺
　　　珍妙樓閣。聲聞弟子無量無邊。算數譬喻所不能知。諸菩薩眾無數千萬
　　　億那由他。佛壽十二小劫。正法住世二十小劫。像法亦住二十小劫。其
　　　佛常處虛空為眾說法。度脫無量菩薩及聲聞眾】</經>
　　須菩提當來見三百萬億那由他佛，供養讚歎。修清淨梵行，具足行六波羅蜜的
菩薩道。於最後身成佛，號曰名相，十號具足。
　　劫名有寶，國名寶生。其依報清淨莊嚴，頗梨為地。頗梨是一種玉石。彼佛亦
有三乘眾，說三乘法。
　　佛壽十二小劫，正法像法，各住世二十小劫。以其因地解空第一故，所以常處
虛空為眾說法。
　　<經>【爾時世尊欲重宣此義。而說偈言
　　　諸比丘眾　今告汝等　皆當一心　聽我所說　我大弟子　須菩提者
　　　當得作佛　號曰名相　當供無數　萬億諸佛　隨佛所行　漸具大道
　　　最後身得　三十二相　端正姝妙　猶如寶山　其佛國土　嚴淨第一
　　　眾生見者　無不愛樂　佛於其中　度無量眾　其佛法中　多諸菩薩
　　　皆悉利根　轉不退輪　彼國常以　菩薩莊嚴　諸聲聞眾　不可稱數
　　　皆得三明　具六神通　住八解脫　有大威德　其佛說法　現於無量
　　　神通變化　不可思議　諸天人民　數如恒沙　皆共合掌　聽受佛語
　　　其佛當壽　十二小劫　正法住世　二十小劫　像法亦住　二十小劫】</經>
　　得三十二相，即成佛也。
　　諸聲聞眾，皆得三明六通，係大阿羅漢也。定性聲聞得阿羅漢，雖具六通，不
具三明。
　　<經>【爾時世尊復告諸比丘眾。我今語汝。是大迦旃延。於當來世。以諸供具
　　　供養奉事八千億佛恭敬尊重。諸佛滅後。各起塔廟高千由旬。縱廣正等
　　　五百由旬。皆以金銀琉璃車馬瑙真珠玫瑰七寶合成眾華瓔珞塗香末香
　　　燒香繒蓋幢幡。供養塔廟。過是已後。當復供養二萬億佛。亦復如是。
　　　供養是諸佛已。具菩薩道當得作佛。號曰閻浮那提金光如來應供正遍知
　　　明行足善逝世間解無上士調御丈夫天人師佛世尊。其土平正。頗梨為地
　　　寶樹莊嚴。黃金為繩以界道側。妙華覆地周遍清淨。見者歡喜。無四惡
　　　道地獄餓鬼畜生阿修羅道。多有天人諸聲聞眾及諸菩薩無量萬億。莊嚴
　　　其國。佛壽十二小劫。正法住世二十小劫。像法亦住二十小劫。】</經>
　　次為大迦旃延授記。迦旃延當來供養八千億佛，諸佛滅後，各各起塔高千由旬
，縱廣正等五百由旬……當復供養二萬億佛。當得作佛，號曰閻浮那提金光，十號
具足。
　　無四惡道，據娑婆世界言，有三惡道，地獄餓鬼畜生。若據諸佛淨土言，阿修
羅亦名惡道，故曰四惡道。例如以極樂世界為標準，娑婆世界六道，皆名惡道。
　　佛壽十二小劫，正法像法住世，各二十小劫。
　　<經>【爾時世尊欲重宣此義。而說偈言
　　　諸比丘眾　皆一心聽　如我所說　真實無異　是迦栴延　當以種種
　　　妙好供具　供養諸佛　諸佛滅後　起七寶塔　亦以華香　供養舍利
　　　其最後身　得佛智慧　成等正覺　國土清淨　度脫無量　萬億眾生
　　　皆為十方　之所供養　佛之光明　無能勝者　其佛號曰　閻浮金光
　　　菩薩聲聞　斷一切有　無量無數　莊嚴其國】</經>
　　斷一切有者，斷欲有色有無色有也。餘釋如長行。
　　<經>【爾時世尊復告大眾。我今語汝。是大目犍連。當以種種供具供養八千諸
　　　佛。恭敬尊重。諸佛滅後。各起塔廟高千由旬。縱廣正等五百由旬。皆
　　　以金銀琉璃車馬瑙真珠玫瑰七寶合成眾華瓔路塗香末香燒香繒蓋幢幡
　　　。以用供養。過是已後。當復供養二百萬億諸佛。亦復如是。當得成佛
　　　。號曰多摩羅跋栴檀香如來應供正遍知明行足善逝世間解無上士調御丈
　　　夫天人師佛世尊。劫名喜滿。國名意樂。其土平正。頗梨為地寶樹莊嚴
　　　。散真珠華周遍清淨。見者歡喜。多諸天人菩薩聲聞其數無量。佛壽二
　　　十四小劫。正法住世四十小劫。像法亦住四十小劫。】</經>
　　佛授記目犍連。
　　種種供具，供具略有三種，一、資生具供養，例如四事供養。二、敬具供養，
例如香、花、燈燭等。三、莊嚴具供養，例如塑像裝金種種寶物等。
　　目犍連供養八千諸佛，佛滅後各起塔廟。供靈骨者名塔，供佛像者名廟。塔高
千由旬，縱廣正等五百由旬。皆七寶合成，並有種種供養。
　　過是以後，復供養二百萬億諸佛，亦如以上供養。然後成佛，號多摩羅跋旃檀
香佛，十號具足。多摩羅跋旃檀香，據說係一種香葉。
　　劫名喜滿，國名意樂，國土莊嚴清淨。其國多諸天人菩薩聲聞。
　　佛壽二十四小劫，正法像法住世各四十小劫。
　　<經>【爾時世尊。欲重宣此義。而說偈言
　　　我此弟子　大目犍連　捨是身已　得見八千　二百萬億　諸佛世尊
　　　為佛道故　供養恭敬　於諸佛所　常修梵行　於無量劫　奉持佛法
　　　諸佛滅後　起七寶塔　長表金剎　華香伎樂　而以供養　諸佛塔廟
　　　漸漸具足　菩薩道已　於意樂國　而得作佛　號多摩羅　栴檀之香
　　　其佛壽命　二十四劫　常為天人　演說佛道　聲聞無量　如恒河沙
　　　三明六通　有大威德　菩薩無數　志固精進　於佛智慧　皆不退轉
　　　佛滅度後　正法當住　四十小劫　像法亦爾　我諸弟子　威德具足
　　　其數五百　皆當授記　於未來世　咸得成佛　我及汝等　宿世因緣
　　　吾今當說　汝等善聽】</經>
　　目犍連捨是身已，得見八千、二百萬億諸佛，當得成佛，號多摩羅跋旃檀香。
　　茲為迦葉等四人授記，是略舉數人代表。其餘五百人，皆當授記也。
<篇>妙法蓮華經講記</篇>

　　　　<節>化城喻品第七</節>
　　竺法護於正法華中，名往古品，彼係約法立名，取大通智勝如來事，立往古品
名，鳩摩羅什大師取佛權智方便義，立化城喻品名。
　　化者佛神力方便所為，城者取其防禦義。聲聞人防見思惑，禦分段死，取於涅
槃，然非真實義，故名化城。依法華文句取圓教義，於圓教中諸法無非實相，故無
賊無病。既然無賊無病，何用於城？城是因眾生而權設，故名化城。
　　<經>【佛告諸比丘。乃往過去無量無邊不可思議阿僧祇劫。爾時有佛。名大通
　　　智勝如來應供正遍知明行足善逝世間解無上士調御丈夫天人師佛世尊。
　　　其國名好成。劫名大相。諸比丘。彼佛滅度已來甚大久遠。譬如三千大
　　　千世界所有地種。假使有人磨以為墨。過於東方千國土乃下一點。大如
　　　微塵。又過千國土復下一點。如是展轉盡地種墨。於汝等意云何。是諸
　　　國土。若算師若算師弟子。能得邊際知其數不。不也世尊。諸比丘。是
　　　人所經國土。若點不點。盡末為塵一塵一劫。彼佛滅度已來復過是數。
　　　無量無邊百千萬億阿僧祇劫。我以如來知見力故。觀彼久遠猶若今日。
　　　爾時世尊欲重宣此義。而說偈言】</經>
　　佛告諸比丘下，先述大通智勝如來。其國名好成，劫名大相。次述彼佛滅度來
甚久，已過塵點劫。如是久遠，以佛觀來，猶若今日。爾時世尊，以偈重宣此義。
　　<經>【我念過去世　無量無邊劫　有佛兩足尊　名大通智勝　如人以力磨
　　　三千大千土　盡此諸地種　皆悉以為墨　過於千國土　乃下一塵點
　　　如是展轉點　盡此諸塵墨　如是諸國土　點與不點等　復盡末為塵
　　　一塵為一劫　此諸微塵數　其劫復過是　彼佛滅度來　如是無量劫
　　　如來無礙智　知彼佛滅度　及聲聞菩薩　如見今滅度　諸比丘當知
　　　佛智淨微妙　無漏無所礙　通達無量劫】</經>
　　盡磨為墨者，猶餘經云碎為微塵。
　　佛智淨微妙，佛智清淨則無礙，以如實知一切法皆實相故。實相無相，無相則
無礙。一塵無礙，則不礙一切塵。一切塵無礙，復不礙一塵。塵塵無礙，則一切塵
不礙一切塵。所以佛於一塵上，能知一切塵。於一塵上，能知塵點劫諸佛，及其聲
聞菩薩眾，是謂佛之無礙智。
　　<經>【佛告諸比丘。大通智勝佛。壽五百四十萬億那由他劫。其佛本坐道場破
　　　魔軍已。垂得阿耨多羅三藐三菩提。而諸佛法不現在前。如是一小劫乃
　　　至十小劫。結加趺坐身心不動。而諸佛法猶不在前。爾時忉利諸天。先
　　　為彼佛於菩提樹下。敷師子座。高一由旬。佛於此座當得阿耨多羅三藐
　　　三菩提。適坐此座。時諸梵天王。雨眾天華面百由旬。香風時來吹去萎
　　　華更雨新者。如是不絕滿十小劫供養於佛。乃至滅度常雨此華。四王諸
　　　天。為供養佛常擊天鼓。其餘諸天作天伎樂滿十小劫。至于滅度亦復如
　　　是。諸比丘。大通智勝佛。過十小劫。諸佛之法乃現在前。成阿耨多羅
　　　三藐三菩提。】</經>
　　大通智勝如來，壽五百四十萬億那由他劫。彼佛坐道場時，十小劫佛法未現在
前。梵天雨花供養，滿十小劫。乃至彼佛住世期間，常雨天花，直至彼佛滅度。四
王諸天，常擊天鼓，其餘諸天，作天伎樂供養，亦復如是。
　　過十小劫已，佛法始現前，成等正覺。
　　<經>【其佛未出家時。有十六子。其第一者。名曰智積。諸子各有種種珍異玩
　　　好之具。聞父得成阿耨多羅三藐三菩提。皆捨所珍往詣佛所。諸母涕泣
　　　而隨送之。其祖轉輪聖王。與一百大臣及餘百千萬億人民。皆共圍繞隨
　　　至道場。咸欲親近大通智勝如來。供養恭敬尊重讚歎。到已頭面禮足繞
　　　佛畢已。一心合掌瞻仰世尊。以偈頌曰】</經>
　　次述十六王子出家，大王子名智積。
　　十六王子棄家往詣佛所，諸母啼泣而送之。其祖轉輪聖王，與一百大臣及百千
萬億人民，皆隨至佛所，供養恭敬讚歎。以偈頌言：
　　<經>【大威德世尊　為度眾生故　於無量億劫　爾乃得成佛　諸願已具足
　　　善哉吉無上　世尊甚希有　一坐十小劫　身體及手足　靜然安不動
　　　其心常惔怕　未曾有散亂　究竟永寂滅　安住無漏法　今者見世尊
　　　安隱成佛道】</經>
　　佛為度眾生故，於無量億劫修積功德，方成佛道。一坐十小劫，身心不動，其
為希有。
　　惔怕者，淡泊也。今見世尊，安隱成佛道。
　　<經>【我等得善利　稱慶大歡喜　眾生常苦惱　盲瞑無導師　不識苦盡道
　　　不知求解脫　長夜增惡趣　減損諸天眾　從冥入於冥　永不聞佛名
　　　今佛得最上　安隱無漏道　我等及天人　為得最大利　是故咸稽首
　　　歸命無上尊】</經>
　　如來成道，眾生歡喜，離苦有望也。眾生將得大利益，故稽首歸命於佛。
　　稽首者，頭至地稍稽留也。
　　<經>【爾時十六王子偈讚佛已。勸請世尊轉於法輪。咸作是言。世尊說法多所
　　　安隱憐愍饒益諸天人民。重說偈言】</經>
　　十六王子讚佛已，請佛說法。並重說偈言：
　　<經>【世雄無等倫　百福自莊嚴　得無上智慧　願為世間說　度脫於我等
　　　及諸眾生類　為分別顯示　令得是智慧　若我等得佛　眾生亦復然
　　　世尊知眾生　深心之所念　亦知所行道　又知智慧力　欲樂及修福
　　　宿命所行業　世尊悉知已　當轉無上輪】</經>
　　世雄無等倫，百福自莊嚴。百福者，十善法每一善有五品心，即下品心、中品
心、上品心、上中品心、上上品心，十善合成五十。始終各有五十心，名為百福。
十六王子，讚佛百福圓滿，然後請佛說法。世尊知一切眾生心心所法，望佛轉無上
輪度脫眾生。
　　<經>【佛告諸比丘。大通智勝佛。得阿耨多羅三藐三菩提時。十方各五百萬億
　　　諸佛世界六種震動。其國中間幽冥之處。日月威光所不能照。而皆大明
　　　。其中眾生各得相見。咸作是言。此中云何忽生眾生。又其國界諸天宮
　　　殿。乃至梵宮六種震動。大光普照遍滿世界。勝諸天光。爾時東方五百
　　　萬億諸國土中。梵天宮殿光明照曜倍於常明。諸梵天王各作是念。今者
　　　宮殿光明。昔所未有。以何因緣而現此相。是時諸梵天王。即各相詣共
　　　議此事。時彼眾中。有一大梵天王。名救一切。為諸梵眾。而說偈言
　　　我等諸宮殿　光明昔未有　此是何因緣　宜各共求之　為大德天生
　　　為佛出世間　而此大光明　遍照於十方】</經>
　　十方諸梵天請佛說法。大通智勝如來成佛，十方各有五百萬億佛世界六種震動
。佛光普照，諸幽冥處無所不燭。日月之光所不能照處，普皆大明。佛光不同其他
之光，其他之光有明有暗，佛光無有暗影，所以幽冥之處，普皆大明。
　　以光明故，其中眾生各得相見。各各奇怪言，此中何故忽生許多眾生？爾時東
方五百萬億國土中，所有諸梵天王，各各驚怪，何故宮殿忽然光明，昔所未有？時
諸梵天王共議此事。其中有一大梵天王，名救一切，為眾說偈言。
　　我等諸宮殿，光明昔未有，是有大德天生呢？還是有佛出世呢？我等宜共尋求
之。
　　<經>【爾時五百萬億國土諸梵天王。與宮殿俱。各以衣盛諸天華。共詣西方
　　　推尋是相。見大通智勝如來處于道場菩提樹下坐師子座。諸天龍王乾闥
　　　婆緊那羅摩羅伽人非人等恭敬圍繞。及見十六王子請佛轉法輪。即時
　　　諸梵天王。頭面禮佛繞百千匝。即以天華而散佛上。其所散華如須彌山
　　　。并以供養佛菩提樹。其菩提樹高十由旬。華供養已。各以宮殿奉上彼
　　　佛。而作是言。唯見哀愍饒益我等。所獻宮殿願垂納受。】</經>
　　爾時五百萬億國土諸梵天王與宮殿俱，各以衣盛諸天花，共詣西方推尋。發
現大通智勝如來，處於道場菩提樹下……
　　佛於某種樹下成道，其樹便名菩提樹。釋迦牟尼佛成道之菩提樹，原名畢羅
樹。
　　即時諸梵天王，禮佛繞佛天花散佛，然後各以宮殿奉上供佛。
　　<經>【爾時諸梵天王。即於佛前一心同聲。以偈頌曰
　　　世尊甚希有　難可得值遇　具無量功德　能救護一切　天人之大師
　　　哀愍於世間　十方諸眾生　普皆蒙饒益　我等所從來　五百萬億國
　　　捨深禪定樂　為供養佛故　我等先世福　宮殿甚嚴飾　今以奉世尊
　　　唯願哀納受】</經>
　　諸梵天王以偈讚佛。諸梵天以禪定為樂，不同欲界天以五欲為樂。故曰捨深禪
定之樂，來供養佛。我等以宮殿供佛，願佛哀納受。
　　<經>【爾時諸梵天王。偈讚佛已。各作是言。唯願世尊。轉於法輪。度脫眾生開涅
　　　槃道。時諸梵天王。一心同聲。而說偈言
　　　世雄兩足尊　唯願演說法　以大慈悲力　度苦惱眾生
　　　爾時大通智勝如來。默然許之。】</經>
　　爾時諸梵天王請佛說法，大通智勝如來默然許之。諸佛成道後，均由大梵天王
請佛說法，然後佛方為眾生說法。釋迦牟尼佛成道後，默然而住不欲說法。受大梵
天王請後，方詣鹿野苑為五比丘宣說妙法。
　　<經>【又諸比丘。東南方五百萬億國土諸大梵王。各自見宮殿。光明照曜昔所
　　　未有。歡喜踊躍生希有心。即各相詣共議此事。時彼眾中。有一大梵天
　　　王。名曰大悲。為諸梵眾。而說偈言
　　　是事何因緣　而現如此相　我等諸宮殿　光明昔未有　為大德天生
　　　為佛出世間　未曾見此相　當共一心求　過千萬億土　尋光共推之
　　　多是佛出世　度脫苦眾生
　　　爾時五百萬億諸梵天王。與宮殿俱。各以衣盛諸天華共詣西北方推尋
　　　是相。見大通智勝如來處于道場菩提樹下坐師子座。諸天龍王乾闥婆緊
　　　那羅摩羅伽人非人等恭敬圍繞。及見十六王子請佛轉法輪。時諸梵天
　　　王。頭面禮佛繞百千匝。即以天華而散佛上。所散之華如須彌山。并以
　　　供養佛菩提樹。華供養已。各以宮殿奉上彼佛。而作是言。唯見哀愍饒
　　　益我等。所獻宮殿願垂納受。爾時諸梵天王。即於佛前一心同聲。以偈
　　　頌曰
　　　聖主天中王　迦陵頻伽聲　哀愍眾生者　我等今敬禮　世尊甚希有
　　　久遠乃一現　一百八十劫　空過無有佛　三惡道充滿　諸天眾減少
　　　今佛出於世　為眾生作眼　世間所歸趣　救護於一切　為眾生之父
　　　哀愍饒益者　我等宿福慶　今得值世尊
　　　爾時諸梵天王偈讚佛已。各作是言。唯願世尊。哀愍一切。轉於法輪度
　　　脫眾生。時諸梵天王。一心同聲。而說偈言
　　　大聖轉法輪　顯示諸法相　度苦惱眾生　令得大歡喜　眾生聞此法
　　　得道若生天　諸惡道減少　忍善者增益
　　　爾時大通智勝如來。默然許之。】</經>
　　東南方五百萬億諸梵天王，亦復如是。
　　一百八十劫，空過無有佛。可見佛世難值也。
　　諸梵天王請佛說法，大通智勝如來，默然許之。
　　<經>【又諸比丘。南方五百萬億國土諸大梵王。各自見宮殿。光明照曜昔所未
　　　有。歡喜踊躍生希有心。即各相詣共議此事。以何因緣我等宮殿有此光
　　　曜。時彼眾中。有一大梵天王。名曰妙法。為諸梵眾。而說偈言
　　　我等諸宮殿　光明甚威曜　此非無因緣　是相宜求之　過於百千劫
　　　未曾見是相　為大德天生　為佛出世間
　　　爾時五百萬億諸梵天王。與宮殿俱。各以衣盛諸天華。共詣北方推尋
　　　是相。見大通智勝如來處于道場菩提樹下坐師子座。諸天龍王乾闥婆緊
　　　那羅摩羅伽人非人等恭敬圍繞。及見十六王子請佛轉法輪時諸梵天王
　　　。頭面禮佛繞百千匝。即以天華而散佛上。所散之華如須彌山。并以供
　　　養佛菩提樹。華供養已。各以宮殿奉上彼佛。而作是言。唯見哀愍饒益
　　　我等。所獻宮殿願垂納受。
　　　爾時諸梵天王。即於佛前一心同聲。以偈頌曰
　　　世尊甚難見　破諸煩惱者　過百三十劫　今乃得一見　諸飢渴眾生
　　　以法雨充滿　昔所未曾見　無量智慧者　如優曇花　今日乃值遇
　　　我等諸宮殿　蒙光故嚴飾　世尊大慈悲　唯願垂納受
　　　爾時諸梵天王偈讚佛已。各作是言。唯願世尊。轉於法輪。令一切世間
　　　諸天魔梵沙門婆羅門。皆獲安隱而得度脫。時諸梵天王。一心同聲。以
　　　偈頌曰
　　　唯願天人尊　轉無上法輪　擊于大法鼓　而吹大法螺　普雨大法雨
　　　度無量眾生　我等咸歸請　當演深遠音
　　　爾時大通智勝如來。默然許之。】</經>
　　南方諸梵天王請佛說法，大通智勝如來，默然許之。
　　優曇花，三千年出現一次，甚為難值。
　　<經>【西南方乃至下方亦復如是。爾時上方五百萬億國土諸大梵王。皆悉自
　　　所止宮殿。光明威曜昔所未有。歡喜踊躍生希有心。即各相詣共議此事
　　　。以何因緣我等宮殿有斯光明。時彼眾中有一大梵天王。名曰尸棄。為
　　　諸梵眾。而說偈言
　　　今以何因緣　我等諸宮殿　威德光明曜　嚴飾未曾有　如是之妙相
　　　昔所未聞見　為大德天生　為佛出世間
　　　爾時五百萬億諸梵天王。與宮殿俱。各以衣盛諸天華。共詣下方推尋
　　　是相。見大通智勝如來處于道場菩提樹下坐師子座。諸天龍王乾闥婆緊
　　　那羅摩羅伽人非人等恭敬圍繞。及見十六王子請佛轉法輪。時諸梵天
　　　王。頭面禮佛繞百千匝。即以天華。而散佛上。所散之花如須彌山。并
　　　以供養佛菩提樹。花供養已。各以宮殿奉上彼佛。而作是言。唯見哀愍
　　　饒益我等。所獻宮殿願垂納受。時諸梵天王。即於佛前一心同聲。以偈
　　　頌曰
　　　善哉見諸佛　救世之聖尊　能於三界獄　勉出諸眾生　普智天人尊
　　　哀愍群萌類　能開甘露門　廣度於一切　於昔無量劫　空過無有佛
　　　世尊未出時　十方常暗冥　三惡道增長　阿修羅亦盛　諸天眾轉減
　　　死多墮惡道　不從佛聞法　常行不善時　色力及智慧　斯等皆減少
　　　罪業因緣故　失樂及樂想　住於邪見法　不識善儀則　不蒙佛所化
　　　常墮於惡道　佛為世間眼　久遠時乃出　哀愍諸眾生　故現於世間
　　　超出成正覺　我等甚欣慶　及餘一切眾　喜歎未曾有　我等諸宮殿
　　　蒙光故嚴飾　今以奉世尊　唯垂哀納受　願以此功德　普及於一切
　　　我等與眾生　皆共成佛道
　　　爾時五百萬億諸梵天王偈讚佛已。各白佛言。唯願世尊。轉於法輪。
　　　多所安隱。多所度脫。時諸梵天王。而說偈言
　　　世尊轉法輪　擊甘露法鼓　度苦惱眾生　開示涅槃道　唯願受我請
　　　以大微妙音　哀愍而敷演　無量劫習法】</經>
　　西南方乃至下方，亦復如是。最後上方五百萬億國土諸大梵王，睹光驚奇。有
一大梵天王名曰尸棄，語諸梵天共詣下方尋求。見大通智勝如來後，頂禮繞佛，散
花供養，以偈讚佛。
　　能開甘露門，讚佛所說法，能令眾生至涅槃之法門也。
　　三惡道增長，阿修羅亦盛。佛法增盛，天與阿修羅戰，則天勝。佛法衰微，天
與阿修羅戰，則阿修羅勝。故天人護持佛法。佛不出世，惡道增盛，善道損減。
　　失樂及樂想。樂者，果報也。樂想者，於因地修善法。失樂及樂想者，謂眾生
因果俱惡也。
　　超出成正覺。佛於因中超出煩惱障所知障，於果中超出分段死與變易死，而成
正等正覺。
　　我等奉上宮殿供養於佛，願以此功德，普及於一切，我等與眾生，皆共成佛道
。
　　諸梵天王讚佛已，請佛轉法輪。無量劫習法，應為無量劫集法，為眾生敷演無
量劫修集之法。
　　<經>【爾時大通智勝如來。受十方諸梵天王及十六王子請。即時三轉十二行法
　　　輪。若沙門婆羅門。若天魔梵及餘世間。所不能轉。謂是苦。是苦集。
　　　是苦滅。是苦滅道。及廣說十二因緣法。無明緣行。行緣識。識緣名色
　　　。名色緣六入。六入緣觸。觸緣受。受緣愛。愛緣取。取緣有。有緣生
　　　。生緣老死憂悲苦惱。無明滅則行滅。行滅則識滅。識滅則名色滅。名
　　　色滅則六入滅。六入滅則觸滅。觸滅則受滅。受滅則愛滅。愛滅則取滅
　　　。取滅則有滅。有滅則生滅。生滅則老死憂悲苦惱滅。佛於天人大眾之
　　　中說是法時。六百萬億那由他人。以不受一切法故。而於諸漏心得解脫
　　　。皆得深妙禪定三明六通具八解脫。】</經>
　　大通智勝如來，受請已，於是三轉十二法輪。可知大通智勝如來，亦是方便說
三乘法。三轉十二法輪者，一、示轉：是苦，是苦集，是苦滅，是苦滅道。三勸轉
：是苦諦應知，是苦集應斷，是苦滅應證，是苦滅道應修。三、證轉:是苦諦知已
，是苦集斷已，是苦滅證已，是苦滅道修已。
　　及廣說十二因緣法。十二因緣法，是四諦之廣說。十二因緣者，無明、行、識
、名色、六入、觸、受、愛、取、有、生、老死。無明行愛取有等五支為集，餘七
支為苦。無明滅則行滅，行滅則識滅，識滅則名色滅……乃至生滅則老死滅，是為
苦滅諦。其間修習漸次，為苦滅道諦。所以十二因緣，是四諦的廣說。苦集二諦，
我們名為生死流轉十二因緣。滅道二諦，我們稱為還滅十二因緣。
　　佛於天人大眾中方便說此法時，六百萬億那由他人，不受諸法，漏盡心得解脫
，得深妙禪定三明六通具八解脫。換句話說，證入四果阿羅漢。
　　<經>【第二第三第四說法時。千萬億恒河沙那由他等眾生。亦以不受一切法故
　　　。而於諸漏心得解脫。從是已後。諸聲聞眾。無量無邊不可稱數。】</經>
　　第二三四會說法時，千萬億恒河沙那由他等眾生，皆證聲聞四果。從此以後，
聲聞弟子無量無邊。
　　<經>【爾時十六王子。皆以童子出家而為沙彌。諸根通利智慧明了。已曾供養
　　　百千萬億諸佛。淨修梵行。求阿耨多羅三藐三菩提。】</經>
　　十六王子皆出家為沙彌。諸根通利智慧明了，係言現在世。已曾供養下，係言
過去世善根深厚。
　　<經>【俱白佛言。世尊。是諸無量千萬億大德聲聞。皆已成就。世尊。亦當為
　　　我等說阿耨多羅三藐三菩提法。我等聞已皆共修學。世尊。我等志願如
　　　來知見。深心所念佛自證知。】</經>
　　十六沙彌，請佛說大乘法。我等志願，如來知見，深心所念，佛自證知。謂我
等求無上佛道之志願，佛自知之。
　　<經>【爾時轉輪聖王所將眾中八萬億人。見十六王子出家。亦求出家王即聽許
　　　。】</經>
　　轉輪聖王所帶眾中，有八萬億人要求出家，王皆聽許。
　　<經>【爾時彼佛受沙彌請。過二萬劫已。乃於四眾之中。說是大乘經。名妙法
　　　蓮華教菩薩法佛所護念。說是經已。十六沙彌。為阿耨多羅三藐三菩提
　　　故。皆共受持諷誦通利說是經時。十六菩薩沙彌皆悉信受。聲聞眾中亦
　　　有信解。其餘眾生千萬億種皆生疑惑。】</經>
　　彼佛受請過二萬劫已，為四眾弟子，說實相法名妙法蓮華經。妙法蓮華經實相
無相，即清淨心，實相無不相，即平等心。清淨心平等心，為菩薩戒體。十六沙彌
聞法受持諷誦通利，即啟發戒體，故稱十六菩薩沙彌。
　　聲聞眾中，亦有信解者。其餘眾生，根機不夠，皆生疑惑。
　　<經>【佛說是經。於八千劫未曾休廢。說此經已即入靜室。住於禪定八萬四千
　　　劫。是時十六菩薩沙彌。知佛入室寂然禪定。各昇法座。亦於八萬四千
　　　劫。為四部眾廣說分別妙法華經。一一皆度六百萬億那由他恆河沙等眾
　　　生示教利喜。令發阿耨多羅三藐三菩提心。】</經>
　　大通智勝如來說妙法蓮華經，經過八千劫。然後入於靜室，住於禪定，八萬四
千劫。十六菩薩沙彌，各各昇座，為四眾覆講妙法蓮華經，亦經過八萬四千劫。一
一皆度六百萬億那由他恒河沙眾生，發無上菩提心。
　　示教利喜，以示教利喜四事，莊嚴說法。依智度論云，示者示其善惡；教者教
捨惡從善；利者未得法味心生退沒者，為說涅槃勝果，令其心見利益；喜者隨其所
行，而稱歎之，令其歡喜。不過此是就一般而論示教利喜，非今經之意。
　　於三轉十二輪中，亦有示教利喜。示轉為示，勸轉為教，證轉為利喜。然此為
聲聞教，亦非今經之意。
　　吉藏大師依法華經論示教利喜。示者示三乘為方便，一乘為真實。教者令捨三
入一。利者說三乘劣，說一乘勝，令修一乘見利。喜者觀其根性機緣，或以法說，
或以譬說，或以宿緣說，隨其所樂應機說法，令其歡喜。
　　我們覺得，吉藏大師所說，甚合經旨。那麼我們便知道，法華經在明諸法實相
，則十六菩薩沙彌，方便為四眾分別顯示實相法名示，於四眾教實相法名教，令得
實相利益名利，得實相利益者，令發阿耨多羅三藐三菩提心也，既發無上菩提心，
當發大歡喜，是名曰喜。
　　<經>【大通智勝佛。過八萬四千劫已。從三昧起。往詣法座安詳而坐。普告大
　　　眾是十六菩薩沙彌。甚為希有。諸根通利智慧明了。已曾供養無量千萬
　　　億數諸佛。於諸佛所常修梵行。受持佛智開示眾生令入其中。汝等皆當
　　　數數親近而供養之。所以者何。若聲聞辟支佛及諸菩薩。能信是十六菩
　　　薩所說經法。受持不毀者。是人皆當得阿耨多羅三藐三菩提如來之慧。
　　　佛告諸比丘。是十六菩薩常樂說是妙法蓮華經。一一菩薩所化六百萬億
　　　那由他恆河沙等眾生。世世所生與菩薩俱。從其聞法悉皆信解。以此因
　　　緣。得值四百萬億諸佛世尊于今不盡。】</經>
　　大通智勝如來，出定後登座說法，先讚十六菩薩沙彌，繼勸眾隨修。聞十六菩
薩沙彌說法華經之眾生，世世所生皆與菩薩俱，聞其說法悉能信解。以此因緣，得
值四百萬億諸佛世尊。於今不盡者，是釋迦牟尼佛語，謂於釋迦牟尼佛世，猶不盡
也。
　　<經>【諸比丘。我今語汝。彼佛弟子十六沙彌。今皆得阿耨多羅三藐三菩提。
　　　於十方國土。現在說法有無量百千萬億菩薩聲聞。以為眷屬。其二沙彌
　　　東方作佛。一名阿在歡喜國。二名須彌頂。東南方二佛。一名師子音
　　　。二名師子相。南方二佛。一名虛空住。二名常滅。西南方二佛。一名
　　　帝相。二名梵相。西方二佛。一名阿彌陀。二名度一切世間苦惱。西北
　　　方二佛。一名多摩羅跋栴檀香神通。二名須彌相。北方二佛。一名雲自
　　　在。二名雲自在王。東北方佛名壞一切世間怖畏。第十六我釋迦牟尼佛
　　　。於娑婆國土。成阿耨多羅三藐三菩提。】</經>
　　十六菩薩沙彌，已於十方成佛，成佛名號如文，不另作解。第十六王子，即釋
迦牟尼佛，於娑婆世界成佛。其實世尊早已成佛，來此娑婆世界不過化佛而已。梵
網經云，我來此娑婆世界八千返。
　　<經>【諸比丘。我等為沙彌時。各各教化無量百千萬億恆河沙等眾生。從我聞
　　　法為阿耨多羅三藐三菩提。此諸眾生。于今有住聲聞地者。我常教化阿
　　　耨多羅三藐三菩提。是諸人等。應以是法漸入佛道。所以者何。如來智
　　　慧難信難解。】</經>
　　此諸眾生有住聲聞地者，即謂舍利弗等人。此等諸人，當漸入佛道，以如來智
慧難信難解故。
　　<經>【爾時所化無量恒河沙等眾生者。汝等諸比丘及我滅度後未來世中聲聞弟
　　　子是也。】</經>
　　彼諸所化無量無邊恆河沙眾生住聲聞地者，即汝等諸比丘，及未來世中諸聲聞
弟子是。
　　<經>【我滅度後。復有弟子不聞是經。不知不覺菩薩所行。自於所得功德生滅
　　　度想。當入涅槃。我於餘國作佛。更有異名。是人雖生滅度之想入於涅
　　　槃。而於彼土求佛智慧。得聞是經。唯以佛乘而得滅度。更無餘乘。除
　　　諸如來方便說法。】</經>
　　我滅度後，是說釋迦牟尼佛滅度以後也。若有弟子不聞是法華經，生入有餘涅
槃想者，我於其他國土作佛，更有其他名號，為說是經。當知唯有一佛乘得滅度，
更無餘乘。除佛方便說法，說有二乘三乘也。
　　<經>【諸比丘。若如來自知涅槃時到。眾又清淨信解堅固。了達空法深入禪定
　　　。便集諸菩薩及聲聞眾為說是經。世間無有二乘而得滅度。唯一佛乘得
　　　滅度耳。比丘當知。如來方便深入眾生之性。知其志樂小法深著五欲。
　　　為是等故說於涅槃。是人若聞則便信受。】</經>
　　如我今者，自知化緣將滿涅槃時到，且眾又清淨信解堅固，故為汝等說是法華
經。當知唯有一佛乘，無二亦無三也。
　　比丘當知，如來方便深知眾生之根性欲，知其樂著小法，深著五欲，為此等眾
生說於涅槃。此人信受，執著實有涅槃，不知涅槃如化，竟執為實有。
　　竺法護據以上經義，立往古品名。羅什大師據以下經文，立化城品名。
　　<經>【譬如五百由旬險難惡道曠絕無人怖畏之處。若有多眾。欲過此道至珍寶
　　　處。有一導師。聰慧明達善知險道通塞之相。將導眾人欲過此難。所將
　　　人眾。中路懈退白導師言。我等疲極而復怖畏。不能復進。前路猶遠。
　　　今欲退還。】</經>
　　五百由旬險難惡道。註疏家解釋不一，多是猜佛意旨，今簡單解釋於下。一百
為欲界，二百為色界，三百為無色界。過三百由旬有化城，故四百應為二乘有餘涅
槃。過五百可至寶所，寶所者佛地，故知五百者應為菩薩實報國土。
　　險難惡道，五住煩惱為因險難，分段生死及變易生死為果險難。曠絕無人，言
生死可畏也。
　　導師譬佛，欲過此道，謂佛欲度眾生出三界火宅也。善知險道通塞之相，譬佛
善知知苦斷集修道證滅之法。
　　眾人中路懈退，畏佛道久遠，故佛方便設化城。
　　<經>【導師多諸方便。而作是念。此等可愍。云何捨大珍寶而欲退還。作是念
　　　已。以方便力。於險道中過三百由旬。化作一城。告眾人言。汝等勿怖
　　　莫得退還。今此大城。可於中止隨意所作。若入是城快得安隱。若能前
　　　至寶所亦可得去。是時疲極之眾。心大歡喜歎未曾有。我等今者免斯惡
　　　道快得安隱。於是眾人。前入化城。生已度想生安隱想。】</經>
　　佛大慈悲，為免二乘人退失大利，故方便說有餘解脫。二乘智劣，竟執方便為
實，生已度想，生安隱想。
　　<經>【爾時導師。知此人眾既得止息無復疲惓。即滅化城。語眾人言。汝等去
　　　來寶處在近。向者大城我所化作為止息耳。諸比丘。如來亦復如是。今
　　　為汝等作大導師。知諸生死煩惱惡道險難長遠應去應度。若眾生但聞一
　　　佛乘者。則不欲見佛不欲親近。便作是念。佛道長遠久受懃苦。乃可得
　　　成佛。知是心怯弱下劣。以方便力而於中道為止息故說二涅槃。】</經>
　　導師知人眾無復疲倦，即滅化城，譬佛觀機成熟，直顯一乘。
　　以方便力，而於中道止息故，說二涅槃。二涅槃者，二乘人生死因已盡，自知
我生已盡，梵行已立，所作已辦，不受後有，然現身果報猶存，名有餘涅槃。若果
縛已解，灰身滅智，名無餘涅槃。
　　<經>【若眾生住於二地。如來爾時即便為說。汝等所作未辦。汝所住地近於佛
　　　慧。當觀察籌量。所得涅槃。非真實也。但是如來方便之力。於一佛乘
　　　分別說三。如彼導師為止息故化作大城。既知息已而告之言寶處在近。
　　　此城非實。我化作耳。】</經>
　　若眾生住於二地，二地者即有餘無餘二涅槃也。如來爾時為說汝等所作未辦，
汝所住地不過已過三百由旬，近於佛慧而已。汝等所得涅槃，非為真實，如來以方
便力，於一佛乘分別說三而已。
　　<經>【爾時世尊欲重宣此義。而說偈言
　　　大通智勝佛　十劫坐道場　佛法不現前　不得成佛道　諸天神龍王
　　　阿修羅眾等　常雨於天華　以供養彼佛　諸天擊天鼓　并作眾伎樂
　　　香風吹萎華　更雨新好者　過十小劫已　乃得成佛道　諸天及世人
　　　心皆懷踊躍　彼佛十六子　皆與其眷屬　千萬億圍繞　俱行至佛所
　　　頭面禮佛足　而請轉法輪　聖師子法雨　充我及一切　世尊甚難值
　　　久遠時一現　為覺悟群生　震動於一切】</經>
　　重頌大通智勝如來得道，十六王子請法。
　　<經>【東方諸世界　五百萬億國　梵宮殿光曜　昔所未曾有　諸梵見此相
　　　尋來至佛所　散花以供養　并奉上宮殿　請佛轉法輪　以偈而讚歎
　　　佛知時未至　受請默然坐　三方及四維　上下亦復爾　散花奉宮殿
　　　請佛轉法輪　世尊甚難值　願以大慈悲　廣開甘露門　轉無上法輪】</經>
　 重頌十方梵天王請佛說法。
　　<經>【無量慧世尊　受彼眾人請　為宣種種法　四諦十二緣　無明至老死
　　　皆從生緣有　如是眾過患　汝等應當知　宣暢是法時　六百萬億
　　　得盡諸苦際　皆成阿羅漢　第二說法時　千萬恒沙眾　於諸法不受
　　　亦得阿羅漢　從是後得道　其數無有量　萬億劫算數　不能得其邊】</經>
　　重頌佛方便說四諦十二因緣法。六百萬億，「」音該，即那由他也。
　　<經>【時十六王子　出家作沙彌　皆共請彼佛　演說大乘法　我等及營從
　　　皆當成佛道　願得如世尊　慧眼第一淨　佛知童子心　宿世之所行
　　　以無量因緣　種種諸譬喻　說六波羅蜜　及諸神通事　分別真實法
　　　菩薩所行道　說是法華經　如恒河沙偈】</經>
　　重頌十六王子請佛說大乘法。說是法華經，如恒河沙偈，可見具足本法華經，
不同今本。
　　<經>【彼佛說經已　靜室入禪定　一心一處坐　八萬四千劫　是諸沙彌等
　　　知佛禪未出　為無量億眾　說佛無上慧　各各坐法座　說是大乘經
　　　於佛宴寂後　宣揚助法化　一一沙彌等　所度諸眾生　有六百萬億
　　　恒河沙等眾　彼佛滅度後　是諸聞法者　在在諸佛土　常與師俱生
　　　是十六沙彌　具足行佛道　今現在十方　各得成正覺　爾時聞法者
　　　各在諸佛所　其有住聲聞　漸教以佛道　我在十六數　曾亦為汝說
　　　是故以方便　引汝趣佛慧　以是本因緣　今說法華經　令汝入佛道
　　　慎勿懷驚懼】</經>
　　釋如長行，不另。
　　<經>【譬如險惡道　迥絕多毒獸　又復無水草　人所怖畏處　無數千萬眾
　　　欲過此險道　其路甚曠遠　經三百由旬　時有一導師　強識有智慧
　　　明了心決定　在險濟眾難　眾人皆疲惓　而白導師言　我等今頓乏
　　　於此欲退還　導師作是念　此輩甚可愍　如何欲退還　而失大珍寶
　　　尋時思方便　當設神通力　化作大城郭　莊嚴諸舍宅　周匝有園林
　　　渠流及浴池　重門高樓閣　男女皆充滿　即作是化已　慰眾言勿懼
　　　汝等入此城　各可隨所樂　諸人既入城　心皆大歡喜　皆生安隱想
　　　自謂已得度】</經>
　　以上重頌化城喻。
　　 <經>【導師知息已　集眾而告言　汝等當前進　此是化城耳　我見汝疲極
　　　 中路欲退還　故以方便力　權化作此城　汝等勤精進　當共至寶所
　　 　我亦復如是　為一切導師　見諸求道者　中路而懈廢　不能度生死
　　 　煩惱諸險道　故以方便力　為息說涅槃　言汝等苦滅　所作皆已辦
　　　 既知到涅槃　皆得阿羅漢　爾乃集大眾　為說真實法　諸佛方便力
　　　 分別說三乘　唯有一佛乘　息處故說二　今為汝說實　汝所得非滅
　　　 為佛一切智　當發大精進　汝證一切智　十力等佛法　具三十二相
　　　 乃是真實滅　諸佛之導師　為息說涅槃　既知是息已　引入於佛慧】</經>
　　 結示弟子，唯有一佛乘，無二亦無三。
<篇>妙法蓮華經講記</篇>

妙法蓮華經講記卷第四
　　　　<節>五百弟子受記品第八</節>
　　此品實是與千二百比丘記，所以用五百弟子受記為品名者，以五百弟子同一名
號故。
　　<經>【爾時富樓那彌多羅尼子。從佛聞是智慧方便隨宜說法。又聞授諸大弟子
　　　阿耨多羅三藐三菩提記。復聞宿世因緣之事。復聞諸佛有大自在神通之
　　　力。得未曾有心淨踊躍。即從座起到於佛前。頭面禮足住一面。瞻仰
　　　尊顏目不暫捨。而作是念。世尊甚奇特。所為希有。隨順世間若干種性
　　　。以方便知見而為說法。拔出眾生處處貪著。我等於佛功德言不能宣。
　　　唯佛世尊。能知我等深心本願。】</經>
　　富樓那聞佛言，昔說聲聞乘法，是智慧方便隨宜所說，因念自己亦當得阿耨多
羅三藐三菩提記。故自作念，唯佛世尊，知我等深心本願。
　　<經>【爾時佛告諸比丘。汝等見是富樓那彌多羅尼子不。我常稱其於說法人中
　　　最為第一。亦常歎其種種功德。精勤護持助宣我法。能於四眾示教利喜
　　　。具足解釋佛之正法。而大饒益同梵行者。自捨如來無能盡其言論之辯
　　　。汝等勿謂富樓那但能護持助宣我法。亦於過去九十億諸佛所。護持助
　　　宣佛之正法。於彼說法人中亦最第一。又於諸佛所說空法。明了通達。
　　　得四無礙智。常能審諦清淨說法。無有疑惑。具足菩薩神通之力。隨其
　　　壽命常修梵行。彼佛世人。咸皆謂之實是聲聞。而富樓那以斯方便。饒
　　　益無量百千眾生。又化無量阿僧祇人。令立阿耨多羅三藐三菩提。為淨
　　　佛土故。常作佛事教化眾生。諸比丘。富樓那亦於七佛說法人中而得第
　　　一。今於我所說法人中亦為第一。於賢劫中當來諸佛說法人中亦復第一
　　　。而皆護持助宣佛法。亦於未來護持助宣無量無邊諸佛之法。教化饒益
　　　無量眾生。令立阿耨多羅三藐三菩提。為淨佛土故。常勤精進教化眾生
　　　。】</經>
　　世尊先歎後記。富樓那於聲聞人中，說法第一。助宣我法者，釋佛正法也。除
佛以外，無能盡其言論之辯者，極其稱歎也。
　　亦於九十億諸佛所，護宣正法，借昔歎今也。諸佛所說空法者，即諸佛所說無
生法。諸法無生，幻有非實，是真空義。
　　四無礙智，於心曰智，於口曰辯，諸菩薩說法無礙。一、法無礙，三義無礙，
三、詞無礙，四、樂說無礙。
　　清淨說法，離諸我見，不取著於相。彼佛世人者，彼九十億諸佛世人，咸謂富
樓那實是聲聞聖者，其實富樓那乃以此方便，清淨說法，不違佛之意旨。
　　饒益無量百千眾生下，歎其化他德。淨佛土者，化諸眾生不造惡業，令佛土中
無有惡道。
　　七佛者，毗婆尸佛，尸棄佛，毗舍孚佛，拘留孫佛，拘那含牟尼佛，迦葉佛，
釋迦牟尼佛。
　　<經>【漸漸具足菩薩之道。過無量阿僧祇劫。當於此土得阿耨多羅三藐三菩提
　　　。號曰法明如來應供正遍知明行足善逝世間解無上士調御丈夫天人師佛
　　　世尊。其佛以恆河沙等三千大千世界為一佛土。七寶為地。地平如掌。
　　　無有山陵谿澗溝壑。七寶臺觀充滿其中。諸天宮殿近處虛空。人天交接
　　　兩得相見。無諸惡道亦無女人。一切眾生皆以化生。無有婬欲得大神通
　　　。身出光明飛行自在。志念堅固精進智慧。普皆金色三十二相。而自莊
　　　嚴。其國眾生常以二食。一者法喜食。二者禪悅食。有無量阿僧祇千萬
　　　億那由他諸菩薩眾。得大神通四無礙智。善能教化眾生之類。其聲聞眾
　　　。算數校計所不能知。皆得具足六通三明及八解脫。其佛國土。有如是
　　　等無量功德莊嚴成就。劫名寶明。國名善淨。其佛壽命。無量阿僧祇劫
　　　。法住甚久。佛滅度後。起七寶塔遍滿其國。】</經>
　　授富樓那記，富樓那當來得佛號曰法明，十號具足。佛土廣大，以恒河沙等三
千大千世界為一佛土。國土莊嚴，如經中所說。不如娑婆人天隔絕，彼土人天交接
兩得相見。彼國眾生，普皆金色三十二相。其國眾生，以法喜、禪悅為食。法喜食
者，從佛聞法，內自歡喜，名法喜食。禪悅食者，定慧能資養法身，名為食，如說
修行，內起禪悅，名禪悅食。
　　彼劫名寶明，國名善淨，佛壽無量阿僧祇劫，法住甚久。佛滅後起七寶塔，遍
滿其國。
　　<經>【爾時世尊欲重宣此義。而說偈言
　　　諸比丘諦聽　佛子所行道　善學方便故　不可得思議　知眾樂小法
　　　而畏於大智　是故諸菩薩　作聲聞緣覺　以無數方便　化諸眾生類
　　　自說是聲聞　去佛道甚遠　度脫無量眾　皆悉得成就　雖小欲懈怠
　　　漸當令作佛　內祕菩薩行　外現是聲聞　少欲厭生死　實自淨佛土
　　　示眾有三毒　又現邪見相　我弟子如是　方便度眾生　若我具足說
　　　種種現化事　眾生聞是者　心則懷疑惑】</經>
　　佛子所行道，佛子者，菩薩別稱。為度樂小法眾生故，菩薩示現作聲聞緣覺。
聲聞緣覺，實是菩薩，只是不自知耳。
　　以無數方便下，言諸菩薩，內秘大乘，示行小法。其原因，以聲聞人皆當作佛
，皆是菩薩故。
　　實自淨佛土，是菩薩行。淨佛土者，化眾生也。
　　<經>【今此富樓那　於昔千億佛　勤修所行道　宣護諸佛法　為求無上慧
　　　而於諸佛所　現居弟子上　多聞有智慧　所說無所畏　能令眾歡喜
　　　未曾有疲惓　而以助佛事　已度大神通　具四無礙智　知諸根利鈍
　　　常說清淨法　演暢如是義　教諸千億眾　令住大乘法　而自淨佛土
　　　未來亦供養　無量無數佛　護助宣正法　亦自淨佛土　常以諸方便
　　　說法無所畏　度不可計眾　成就一切智　供養諸如來　護持法寶藏】</經>
　　今此富樓那，為求佛無上慧，現居聲聞弟子之位。而實教諸千億眾生，住於大
乘佛法。
　　<經>【其後得成佛　號名曰法明　其國名善淨　七寶所合成　劫名為寶明
　　　菩薩眾甚多　其數無量億　皆度大神通　威德力具足　充滿其國土
　　　聲聞亦無數　三明八解脫　得四無礙智　以是等為僧　其國諸眾生
　　　婬欲皆已斷　純一變化生　具相莊嚴身　法喜禪悅食　更無餘食想
　　　無有諸女人　亦無諸惡道　富樓那比丘　功德悉成滿　當得斯淨土
　　　賢聖眾甚多　如是無量事　我今但略說】</經>
　　授記富樓那作佛，悉如長行所釋。
　　<經>【爾時千二百阿羅漢心自在者作是念。我等歡喜得未曾有。若世尊各見授
　　　記如餘大弟子者。不亦快乎。佛知此等心之所念。告摩訶迦葉。是千二
　　　百阿羅漢。我今當現前次第與授阿耨多羅三藐三菩薩記。於此眾中。我
　　　大弟子憍陳如比丘。當供養六萬二千億佛。然後得成為佛。號曰普明如
　　　來應供正遍知明行足善逝世間解無上士調御丈夫天人師佛世尊。】</經>
　　於千二百人中，先與憍陳如記。憍陳如於佛成道後，弟子眾中得解脫者，第一
人也。
　　<經>【其五百阿羅漢。優樓頻螺迦葉。伽耶迦葉。那提迦葉。迦留陀夷。優陀
　　　夷。阿樓馱。離婆多。劫賓那。薄拘羅。周陀莎伽陀等。皆當得阿耨
　　　多羅三藐三菩提。盡同一號。名曰普明。】</經>
　　次與五百弟子授記，與五百授記者，即與千二百授記也。
　　<經>【爾時世尊。欲重宣此義。而說偈言
　　　憍陳如比丘　當見無量佛　過阿僧祇劫　乃成等正覺　常放大光明
　　　具足諸神通　名聞遍十方　一切之所敬　常說無上道　故號為普明
　　　其國土清淨　菩薩皆勇猛　咸昇妙樓閣　遊諸十方國　以無上供具
　　　奉獻於諸佛　作是供養已　心懷大歡喜　須臾還本國　有如是神力
　　　佛壽六萬劫　正法住倍壽　像法復倍是　法滅天人憂　其五百比丘
　　　次第當作佛　同號曰普明　轉次而授記　我滅度之後　某甲當作佛
　　　其所化世間　亦如我今日　國土之嚴淨　及諸神通力　菩薩聲聞眾
　　　正法及像法　壽命劫多少　皆如上所說　迦葉汝已知　五百自在者
　　　餘諸聲聞眾　亦當復如是　其不在此會　汝當為宣說】</經>
　　偈頌與長行略有不同，長行未出佛壽，偈頌說明佛壽，及正法像法住世時間。
　　<經>【爾時五百阿羅漢。於佛前得受記已歡喜踊躍。即從座起到於佛前。頭面
　　　禮足悔過自責。世尊。我等常作是念。自謂已得究竟滅度。今乃知之如
　　　無智者。所以者何。我等應得如來智慧。而便自以小智為足。世尊。譬
　　　如有人至親友家醉酒而臥。是時親友官事當行。以無價寶珠繫其衣裏與
　　　之而去。其人醉臥都不覺知。起已遊行到於他國。為衣食故。勤力求索
　　　甚大艱難。若少有所得便以為足。於後親友會遇見之。而作是言。咄哉
　　　丈夫。何為衣食乃至如是。我昔欲令汝得安樂五欲自恣。於某年日月。
　　　以無價寶珠繫汝衣裏。今故現在。而汝不知。勤苦憂惱以求自活。甚為
　　　癡也。汝今可以此寶貿易所須。常可如意無所乏短。】</經>
　　未聞法華前，聲聞人不知自當作佛，聞法華後，始知自當作佛。故五百弟子，
自申慶悅，並說衣底珠喻。
　　<經>【佛亦如是。為菩薩時教化我等。令發一切智心。而尋廢忘不知不覺。既
　　　得阿羅漢道。自謂滅度。資生艱難得少為足。一切智願猶在不失。今者
　　　世尊覺悟我等。作如是言。諸比丘。汝等所得非究竟滅。我久令汝等種
　　　佛善根。本方便故示涅槃相。而汝謂為實得滅度。世尊。我今乃知實是
　　　菩薩。得受阿耨多羅三藐三菩提記。以是因緣甚大歡喜得未曾有。】</經>
　　此是以法合譬。佛本來教化我等，令發無上菩提心。但我等廢忘不知不覺，取
阿羅漢道，得少為足。而求一切智（佛一切智）之願，猶在不失。今者世尊覺悟我
等，今乃知，實是菩薩，得無上菩提記。
　　<經>【爾時阿若憍陳如等。欲重宣此義。而說偈言
　　　我等聞無上　安隱授記聲　歡喜未曾有　禮無量智佛】</經>
　　偈中自申慶悅，先行讚佛。
　　<經>【今於世尊前　自悔諸過咎　於無量佛寶　得少涅槃分　如無智愚人
　　　便自以為足　譬如貧窮人　往至親友家　其家甚大富　具設諸餚
　　　以無價寶珠　繫著內衣裏　默與而捨去　時臥不覺知　是人既已起
　　　遊行詣他國　求衣食自濟　資生甚艱難　得少便為足　更不願好者
　　　不覺內衣裏　有無價寶珠　與珠之親友　後見此貧人　苦切責之已
　　　示以所繫珠　貧人見此珠　其心大歡喜　富有諸財物　五欲而自恣】</經>
　　先自悔得少為足之過咎，繼舉衣底珠喻。
　　<經>【我等亦如是　世尊於長夜　常愍見教化　令種無上願　我等無智故
　　　不覺亦不知　得少涅槃分　自足不求餘　今佛覺悟我　言非實滅度
　　　得佛無上慧　爾乃為真滅　我今從佛聞　授記莊嚴事　及轉次受決
　　　身心遍歡喜】</經>
　　自申得記歡喜。
<篇>妙法蓮華經講記</篇>

　　　　<節>授學無學人記品第九</節>
　　研真斷惑，於理進求，名為有學。真窮惑盡，於理息諸進求，名為無學。
　　有學無學，有大小乘之別，今經授學無學記者，意在小乘。小乘有學，位在三
果四向，此時已發真無漏慧，故名學人。三果者，初果二果三果。四向者，初果向
二果向三果向四果向。四果阿羅漢，自以為窮理極見，無復上求，名為無學。
　　於大乘中，又有因中說，與果中說之別。於因中說，初地至七地，分證中道慧
，但尚屬有功用道，名為有學。八地以上無功用道，名為無學。於果中說，初地以
上，等覺以還，皆名有學，唯佛一人名為無學。
　　<經>【爾時阿難。羅羅。而作是念。我等每自思惟。設得受記不亦快乎。即
　　　從座起到於佛前頭面禮足。俱白佛言。世尊。我等於此亦應有分。唯有
　　　如來我等所歸。又我等為一切世間天人阿修羅所見知識。阿難常為侍者
　　　護持法藏。羅羅是佛之子。若佛見授阿耨多羅三藐三菩提記者。我願
　　　既滿眾望亦足。爾時學無學聲聞弟子二千人。皆從座起偏袒右肩到於佛
　　　前。一心合掌瞻仰世尊。如阿難羅羅所願。住立一面。】</經>
　　阿難持佛法藏，在道緣勝。羅羅是佛之子，在俗緣勝。若二人不得記者，餘
眾當亦無望，故二人是眾望所歸。故學無學二千人，與彼二人同所願也。
　　<經>【爾時佛告阿難。汝於來世當得作佛。號山海慧自在通王如來應供正遍知
　　　明行足善逝世間解無上士調御丈夫天人師佛世尊。當供養六十二億諸佛
　　　護持法藏。然後得阿耨多羅三藐三菩提。教化二十千萬億恒河沙諸菩薩
　　　等。令成阿耨多羅三藐三菩提。國名常立勝幡。其土清淨琉璃為地。劫
　　　名妙音遍滿。其佛壽命。無量千萬億阿僧祇劫。若人於千萬億無量阿僧
　　　祇劫中。算數校計不能得知。正法住世倍於壽命。像法住世復倍正法。
　　　阿難。是山海慧自在通王彿。為十方無量千萬億恒河沙等諸佛如來。所
　　　共讚歎稱其功德。】</經>
　　授阿難記。
　　<經>【爾時世尊。欲重宣此義。而說偈言
　　　我今僧中說　阿難持法者　當供養諸佛　然後成正覺　號曰山海慧
　　　自在通王佛　其國土清淨　名常立勝幡　教化諸菩薩　其數如恒沙
　　　佛有大威德　名聞滿十方　壽命無有量　以愍眾生故　正法倍壽命
　　　像法復倍是　如恒河沙等　無數諸眾生　於此佛法中　種佛道因緣】</經>
　　　偈頌如長行，不另解釋。
　　<經>【爾時會中新發意菩薩八千人。咸作是念。我等尚不聞諸大菩薩得如是記
　　　。有何因緣。而諸聲聞得如是決。爾時世尊。知諸菩薩心之所念。而告
　　　之曰。諸善男子。我與阿難等。於空王佛所。同時發阿耨多羅三藐三菩
　　　提心。阿難常樂多聞。我常勤精進。是故我已得成阿耨多羅三藐三菩提
　　　。而阿難護持我法。亦護將來諸佛法藏。教化成就諸菩薩眾。其本願如
　　　是。故獲斯記。】</經>
　　會中新發意菩薩八千人，聞阿難得記殊勝，心懷疑惑。佛說明阿難早發大心，
護持諸佛法藏，因緣殊勝之原因。
　　<經>【阿難面於佛前。自聞授記及國土莊嚴。所願具足。心大歡喜得未曾有。
　　　即時憶念過去無量千萬億諸佛法藏。通達無礙如今所聞。亦識本願。】</經>
　　阿難以受記因緣，頓憶過去諸佛法藏，及識本願。
　　<經>【爾時阿難。而說偈言
　　　世尊甚希有　令我念過去　無量諸佛法　如今日所聞　我今無復疑
　　　安住於佛道　方便為侍者　護持諸佛法】</經>
　　阿難以偈讚佛自慶。
　　<經>【爾時佛告羅羅。汝於來世當得作佛。號蹈七寶華如來應供正遍知明行
　　　足善逝世間解無上士調御丈夫天人師佛世尊。當供養十世界微塵等數諸
　　　佛如來。常為諸佛而作長子。猶如今也。是蹈七寶華佛。國土莊嚴。壽
　　　命劫數。所化弟子。正法像法。亦如山海慧自在通王如來無異。亦為此
　　　佛而作長子。過是已後當得阿耨多羅三藐三菩提。爾時世尊。欲重宣此
　　　義。而說偈言
　　　我為太子時　羅為長子　我今成佛道　受法為法子　於未來世中
　　　見無量億佛　皆為其長子　一心求佛道　羅羅密行　唯我能知之
　　　現為我長子　以示諸眾生　無量億千萬　功德不可數　安住於佛法
　　　以求無上道】</經>
　　羅羅為諸佛而作長子，亦為山海慧自在通王佛而作長子，故亦得記殊勝。
　　<經>【爾時世尊。見學無學二千人其意柔軟寂然清淨一心觀佛。佛告阿難。汝
　　　見是學無學二千人不。唯然已見。阿難。是諸人等。當供養五十世界微
　　　塵數諸佛如來。恭敬尊重護持法藏。末後同時。於十方國各得成佛。皆
　　　同一號。名曰寶相如來應供正遍知明行足善逝世間解無上士調御丈夫天
　　　人師佛世尊。壽命一劫。國土莊嚴。聲聞菩薩。正法像法。皆悉同等。
　　　爾時世尊。欲重宣此義。而說偈言
　　　是二千聲聞　今於我前住　悉皆與授記　未來當成佛　所供養諸佛
　　　如上說塵數　護持其法藏　後當成正覺　各於十方國　悉同一名號
　　　俱時坐道場　以證無上慧　皆名為寶相　國土及弟子　正法與像法
　　　悉等無有異　咸以諸神通　度十方眾生　名聞普周遍　漸入於涅槃
　　　爾時學無學二千人。聞佛授記歡喜踊躍。而說偈言
　　　世尊慧燈明　我聞授記音　心歡喜充滿　如甘露見灌】</經>
　　最後與學無學二千人授記。
<篇>妙法蓮華經講記</篇>

　　　　<節>法師品第十</節>
　　能敬信弘宣此經者為法師，法師者既能自熏，復能化他。依經文法師有五種，
即一、受持，二、讀，三、誦，四、解說，五、書寫。或開受、持為二，明六種。
　　能信能入為受，念力不失曰持，若文默識曰讀，憶唱不忘曰誦，誦即背誦之意
也，為人宣說為解說，傳經釋文曰書寫。綜觀其義，法師者不外自行化他。自行者
自利，化他者利人，故法師者承佛教法，利濟人天。
　　<經>【爾時世尊。因藥王菩薩。告八萬大士。藥王。汝見是大眾中無量諸天龍
　　　王夜又乾闥婆阿修羅迦樓羅緊那羅摩羅伽人與非人。及比丘比丘尼。
　　　優婆塞優婆夷。求聲聞者。求辟支佛者。求佛道者。如是等類咸於佛前
　　　。聞妙法華經一偈一句。乃至一念隨喜者。我皆與授記。當得阿耨多羅
　　　三藐三菩提。】</經>
　　佛欲以妙法華經，憑寄藥王菩薩使其領受，轉告八萬菩薩流通之，故曰因藥王
菩薩。此以根未熟菩薩，付囑根熟菩薩。
　　聞一偈一句，表示聞法華最少部分。乃至一念隨喜，表示最少時間起隨喜心。
此輩皆當成就佛道。
　　<經>【佛告藥王。又如來滅度之後。若有人聞妙法華經乃至一偈一句一念隨喜
　　　者。我亦與授阿耨多羅三藐三菩提記。】</經>
　　不但佛世如此，縱然佛滅後，若人聞此經一偈一句，一念隨喜者，亦當成就佛
道。
　　<經>【若復有人。受持讀誦解說書寫妙法華經乃至一偈。於此經卷敬視如佛。
　　　種種供養華香瓔珞末香塗香燒香繒蓋幢幡衣服伎樂。乃至合掌恭敬。藥
　　　王當知。是諸人等。已曾供養十萬億佛。於諸佛所成就大願。愍眾生故
　　　生此人間。藥王。若有人問何等眾生於未來世當得作佛。應示是諸人等
　　　於未來世必得作佛。】</經>
　　若復有人受持讀誦解說書寫法華經，乃至一偈，並供養此法華經。當知是諸人
等，已曾供養十萬億佛，深植善根，捨於淨土，生此人間。
　　若有人問，何等眾生當得作佛？應示是諸受持讀誦解說書寫法華經者，當來必
得作佛。
　　<經>【何以故。若善男子善女人。於法華經乃至一句。受持讀誦解說書寫。種
　　　種供養經卷。華香瓔珞末香塗香燒香繒蓋幢幡衣服伎樂。合掌恭敬。是
　　　人一切世間所應瞻奉。應以如來供養而供養之。當知此人是大菩薩。成
　　　就阿耨多羅三藐三菩提。哀愍眾生願生此間。廣演分別妙法華經。何況
　　　盡能受持種種供養者。】</經>
　　若人於法華經乃至一句，受持讀誦解說書寫供養，一切六道世間，皆應瞻奉供
養。當知此人是大菩薩，為愍眾生故，來生此間。何況於全部經卷，盡能受持讀誦
解說書寫供養者？
　　<經>【藥王當知。是人自捨清淨業報。於我滅度後。愍眾生故。生於惡世廣演
　　　此經。若是善男子善女人。我滅度後。能竊為一人說法華經乃至一句。
　　　當知是人。則如來使如來所遣行如來事。何況於大眾中廣為人說。】</經>
　　此人捨於清淨報土，愍眾生故，生於惡世，廣演此經。竊為一人說法華經者，
此人少聞少解，未可處眾廣說，只堪竊為一人說法華經。
　　法華經是實相法，是如如之理。佛以如如智，說於如如理。今行人秉如如教，
宣說如如理，即是如來所使。今行人依如如教，行如如理，無有乖違，即是行如來
事。
　　<經>【藥王。若有惡人以不善心。於一劫中現於佛前。常毀罵佛其罪尚輕。若
　　　人以一惡言。毀呰在家出家讀誦法華經者。其罪甚重。】</經>
　　佛以自身校量，惡人毀呰持經者的罪過。
　　<經>【藥王。其有讀誦法華經者。當知是人。以佛莊嚴而自莊嚴。則為如來肩
　　　所荷擔。其所至方應隨向禮。一心合掌恭敬供養尊重讚歎。華香瓔珞末
　　　香塗香燒香繒蓋幢幡衣服餚饌。作諸伎樂。人中上供而供養之。應持天
　　　寶而以散之。天上寶聚應以奉獻所以者何。是人歡喜說法。須臾聞之。
　　　即得究竟阿耨多羅三藐三菩提故。】</經>
　　福慧兩足，是佛莊嚴。其有受持讀誦解說書寫法華經者，亦以福慧莊嚴。
　　<經>【爾時世尊。欲重宣此義。而說偈言
　　　若欲住佛道　成就自然智　常當勤供養　受持法華者　其有欲疾得
　　　一切種智慧　當受持是經　并供養持者　若有能受持　妙法華經者
　　　當知佛所使　愍念諸眾生】</經>
　　自然智一切種智，即佛之智慧。
　　<經>【諸有能受持　妙法華經者　捨於清淨土　愍眾故生此　當知如是人
　　　自在所欲生　能於此惡世　廣說無上法　應以天華香　及天寶衣服
　　　天上妙寶聚　供養說法者】</經>
　　於持經法師，應行供養。
　　<經>【吾滅後惡世　能持是經者　當合掌禮敬　如供養世尊　上饌眾甘美
　　　及種種衣服　供養是佛子　冀得須臾聞　若能於後世　受持是經者
　　　我遣在人中　行於如來事　若於一劫中　常懷不善心　作色而罵佛
　　　獲無量重罪　其有讀誦持　是法華經者　須臾加惡言　其罪復過彼
　　　有人求佛道　而於一劫中　合掌在我前　以無數偈讚　由是讚佛故
　　　得無量功德　歎美持經者　其福復過彼　於八十億劫　以最妙色聲
　　　及與香味觸　供養持經者　如是供養已　若得須臾聞　則應自欣慶
　　　我今獲大利　藥王今告汝　我所說諸經　而於此經中　法華最第一】</經>
　　佛滅後於惡世中，應恭敬供養持經法師。大意均如長行。以法華經宣說實相法
，故於諸經中最為第一。
　　<經>【爾時佛復告藥王菩薩摩訶薩。我所說經典無量千萬億。已說今說當說。
　　　而於其中。此法華經最為難信難解。藥王。此經是諸佛祕要之藏。不可
　　　分布妄授與人。諸佛世尊之所守護。從昔已來未曾顯說。而此經者。如
　　　來現在猶多怨嫉。況滅度後。】</經>
　　佛言我所說經典中，已說今說當說諸經中，此法華經最為難信難解。因為法華
所說係諸法實相，究竟了義，是諸佛秘要之藏。
　　不可輕易分布，妄授與人。因為劣智者，不信不解，妄生毀謗，致獲罪報。諸
佛守護，昔未曾顯說者，世尊四十餘年雖說般若方等，但未說五乘作佛。如來現在
雖說，猶有五千退席。何況末法時期，弘經益難也。
　　<經>【藥王當知。如來滅後。其能書持讀誦供養為他人說者。如來則為以衣覆
　　　之。又為他方現在諸佛之所護念。是人有大信力及志願力諸善根力。當
　　　知是人與如來共宿。則為如來手摩其頭。】</經>
　　如來滅後，有能受持讀誦解說書寫供養者，如來以衣覆之。如來衣者，柔和忍
辱也。末法時期弘實相法，當須柔和忍辱。又為他方諸佛所護念，令不失實相智也
。是人於上求佛道中，有信力、願力，及過去善根力。於實相有如是信力願力善根
力，與佛不殊，故曰與如來共宿。如來手摩其頭者，示護念意也。
　　<經>【藥王。在在處處。若說若讀若誦若書。若經卷所住處。皆應起七寶塔極
　　　令高廣嚴飾。不須復安舍利。所以者何。此中已有如來全身。此塔應以
　　　一切華香瓔珞繒蓋幢幡伎樂歌頌。供養恭敬尊重讚歎。若有人得見此塔
　　　禮拜供養。當知是等皆近阿耨多羅三藐三菩提。】</經>
　　法華經是佛法身舍利，應起塔供養。若有人禮塔供養，皆近無上菩提。
　　<經>【藥王。多有人在家出家行菩薩道。若不能得見聞讀誦書持供養是法華經
　　　者。當知是人未善行菩薩道。若有得聞是經典者。乃能善行菩薩之道。】</經>
　　在家出家行菩薩道，行六度也。法華經是實相法，實相無相三輪體空，即得甚
深般若波羅蜜多。得般若波羅蜜多，即善行菩薩道。未得般若波羅蜜多，即未善行
菩薩道。
　　<經>【其有眾生求佛道者。若見若聞是法華經。聞已信解受持者。當知是人得
　　　近阿耨多羅三藐三菩提。藥王。譬如有人渴乏須水。於彼高原穿鑿求之
　　　。猶見乾土知水尚遠。施功不已轉見濕土遂漸至泥。其心決定知水必近
　　　。菩薩亦復如是。若未聞未解未能修習是法華經者。當知是人去阿耨多
　　　羅三藐三菩提尚遠。若得聞解思惟修習。必知得近阿耨多羅三藐三菩提
　　　。】</經>
　　先讚功德，次舉譬喻。若得聞解思惟修習法華經者，便得近無上菩提。
　　<經>【所以者何。一切菩薩阿耨多羅三藐三菩提皆屬此經。此經開方便門示真
　　　實相。是法華經藏深固幽遠。無人能到。今佛教化成就菩薩。而為開示
　　　。】</經>
　　此經宣說實相，故一切菩薩阿耨多羅三藐三菩提，皆屬此經。此經開方便門，
開三乘也。過去雖說三乘法，但未說三乘是方便，今經說三乘是方便，故曰開方便
門。示真實相者，示諸法實相，顯一乘義也。實相深固幽遠，故無人能到。佛為教
化成就菩薩，最後八年方說。
　　<經>【藥王。若有菩薩。聞是法華經驚疑怖畏。當知是為新發意菩薩。若聲聞
　　　人。聞是經驚疑怖畏。當知是為增上慢者。】</經>
　　若人聞此法華經驚疑怖畏，於菩薩則是新發意菩薩，於聲聞，則是增上慢人。
聲聞人未得實相謂得實相，妄生我慢，故曰增上慢人。
　　<經>【藥王。若有善男子善女人。如來滅後。欲為四眾說是法華經者。云何應
　　　說。是善男子善女人。入如來室。著如來衣。坐如來座。爾乃應為四眾
　　　廣說斯經。如來室者。一切眾生中大慈悲心是。如來衣者。柔和忍辱心
　　　是。如來座者。一切法空是。安住是中。然後以不懈怠心。為諸菩薩及
　　　四眾廣說是法華經。】</經>
　　佛滅後眾生根機日劣，所以弘經益難，弘經法師應入如來室，著如來衣，坐如
來座。如來室者大慈悲心是。如來衣者，柔和忍辱心是。如來座者，一切法空是。
末法時期弘法華經之法師，應具備大慈悲心、柔和忍辱心、入一切法空理。一切法
空理者，般若智慧也。
　　金剛三昧經所說稍異，金剛三昧經說「入涅槃宅（法華經曰入如來室），心越
三界。著如來衣，入法空處。坐菩提座（法華經曰坐如來座），登正覺地。如是之
人，心越二我。」
　　<經>【藥王。我於餘國遣化人為其集聽法眾。亦遣化比丘比丘尼優婆塞優婆夷
　　　聽其說法。是諸化人。聞法信受隨順不逆。若說法者在空閑處。我時廣
　　　遣天龍鬼神乾闥婆阿修羅等聽其說法。我雖在異國。時時令說法者得見
　　　我身。若於此經忘失句逗。我還為說令得具足。】</經>
　　若佛在其他國土度生，即遣化人來法師處，助弘法華。法華經是佛法身，弘經
法師即見佛法身。弘經人若忘句逗，佛威神力故，還令復得具足。
　　<經>【爾時世尊。欲重宣此義。而說偈言
　　　欲捨諸懈怠　應當聽此經　是經難得聞　信受者亦難　如人渴須水
　　　窄鑿於高原　猶見乾燥土　知去水尚遠　漸見濕土泥　決定知近水
　　　藥王汝當知　如是諸人等　不聞法華經　去佛智甚遠　若聞是深經
　　　決了聲聞法　是諸經之王　聞已諦思惟　當知此人等　近於佛智慧】</經>
　　重頌長行，文義皆同。
　　窄鑿於高原，「窄」為「穿」字之誤。
　　佛於空知無量，是為佛智；於無量知空，是為佛慧。於空知無量者，是佛權智
；於無量知空者是佛實智。而此法華經所明實相，諸法無非實相，便是無量即空；
實相即是諸法，便是空即無量。所以聞法華經能審諦思惟，便是近於佛智慧。如果
不聞此法華經，便去佛智甚遠。
　　若聞是深經，決了聲聞法。決了聲聞法者，知聲聞法不究竟也。
　　<經>【若人說此經　應入如來室　著於如來衣　而坐如來座　處眾無所畏
　　　廣為分別說　大慈悲為室　柔和忍辱衣　諸法空為座　處此為說法】</經>
　　處眾無所畏，廣為分別說。佛具足十種智力，了達一切法，是真語者實語者如
語者不異語者不誑語者，故說法無畏。今法師入如來室，著如來衣，坐如來座，故
亦能處眾無畏分別說法。
　　<經>【若說此經時　有人惡口罵　加刀杖瓦石　念佛故應忍　我千萬億土
　　　現淨堅固身　於無量億劫　為眾生說法　若我滅度後　能說此經者
　　　我遣化四眾　比丘比丘尼　及清信士女　供養於法師　引導諸眾生
　　　集之令聽法　若人欲加惡　刀杖及瓦石　則遣變化人　為之作衛護
　　　若說法之人　獨在空閑處　寂寞無人聲　讀誦此經典　我爾時為現
　　　清淨光明身　若忘失章句　為說令通利　若人具是德　或為四眾說
　　　空處讀誦經　皆得見我身　若人在空閑　我遣天龍王　夜叉鬼神等
　　　為作聽法眾　是人樂說法　分別無罣礙　諸佛護念故　能令大眾喜
　　　若親近法師　速得菩薩道　隨順是師學　得見恒沙佛】</經>
　　念佛故應忍。應念佛慈悲度眾生故，出現於世，是故弘經之人，對於惡人加害
，應予慈忍。
　　若人具是德。若弘法人具大慈悲心、柔和忍辱心、入一切法空理諸德也。或為
四眾說，或在空閑處獨自讀誦是法華經，皆得見佛身也。
<篇>妙法蓮華經講記</篇>

　　　　<節>見寶塔品第十一　　　　　　　　　　　　　　　　以下弟子慧襄等記</節>
　　塔者，梵語塔婆，亦名支提。今此寶塔品，明過去世多寶如來，為聞法華，全
身舍利出現在前。
　　舍利即是靈骨，有生身舍利，及法身舍利。法身舍利，即佛之經卷；生身舍利
，由戒定慧香薰馥而成。金光明經捨身品，記載釋迦牟尼佛捨身餵虎事，曾曰此舍
利，乃無量戒定慧香之所薰馥。
　　生身舍利，又分全身舍利與碎身舍利二種。多寶如來是全身舍利，釋迦牟尼佛
則留碎身舍利。
　　三世諸佛壽命無量，今此寶塔品明過去佛，故有開後文壽量品之義。
　　<經>【爾時佛前有七寶塔。高五百由旬。縱廣二百五十由旬。從地踊出住在空
　　　中。種種寶物而莊校之。】</經>
　　一由旬是四十里。
　　地代表無明，從地湧出指寶塔豁破無明而出。
　　空是第一義空。
　　寶物，七寶也，代表佛法。
　　校，讀為較，莊嚴的意思。
　　<經>【五千欄楯龕室千萬。無數幢幡以為嚴飾。垂寶瓔珞。寶鈴萬億而懸其上
　　　。四面皆出多摩羅跋栴檀之香。充遍世界。】</經>
　　多摩羅跋旃檀香，是一種香葉之香。
　　<經>【其諸幡蓋。以金銀琉璃車馬腦真珠玫瑰七寶合成。高至四天王宮。三
　　　十三天。雨天曼陀羅華供養寶塔。】</經>
　　法華經此處所講的七寶，和彌陀經中所講的七寶有點差別。四王天在須彌山腹
，須彌山頂是忉利天。曼陀羅華就是如意華，也叫圓華，是天華的一種。
　　<經>【餘諸天龍夜叉乾闥婆阿修羅迦樓羅緊那羅摩羅伽人非人等千萬億眾。
　　　以一切華香瓔珞幡蓋伎樂。供養寶塔恭敬尊重讚歎。】</經>
　　八部龍神前面已經介紹過。
　　供養寶塔，以敬具、莊嚴具供養，不以資生具供養。因為寶塔不可能以資生具
供養。資生具是衣服、飲食、臥具、醫藥。
　　<經>【爾時寶塔中出大音聲歎言。善哉善哉。釋迦牟尼世尊。能以平等大慧教
　　　菩薩法佛所護念妙法華經為大眾說。】</經>
　　寶塔中出音聲，讚歎世尊開演法華經。法華經者，演說實相義。實相無相為平
等義，以無相故，無限、無礙，稱為大慧。菩薩是佛因地，二乘不能續佛慧命，故
不言教二乘法。十方諸佛皆護念妙法蓮華經，讚歎釋迦牟尼佛宣說此經。
　　<經>【如是如是。釋迦牟尼世尊。如所說者。皆是真實。】</經>
　　讚歎後印證。以過去佛證現在佛。實則佛佛道同，同一實相。真實就是指實相
。
　　<經>【爾時四眾見大寶塔住在空中。又聞塔中所出音聲。皆得法喜怪未曾有。
　　　從座而起恭敬合掌住一面。】</經>
　　四眾是比丘、比丘尼、優婆塞、優婆夷。
　　寶塔於第一義空中，出大音聲，眾聞音聲，皆得法喜。
　　是退回來，住是站。住一面，便是退下來站在一旁。
　　<經>【爾時有菩薩摩訶薩。名大樂說。知一切世間天人阿修羅等心之所疑。而
　　　白佛言。世尊。以何因緣有此寶塔從地踊出。又於其中發是音聲。】</經>
　　大樂說菩薩<問>問：</問>什麼原因有寶塔從地湧出，現在佛前，塔中出音聲呢？
　　<經>【爾時佛告大樂說菩薩。此寶塔中有如來全身。乃往過去東方無量千萬億
　　　阿僧祇世界。國名寶淨。彼中有佛。號曰多寶。】</經>
　　大樂說菩薩興問，世尊回<答>答。</答>一問一答，說明寶塔的來歷。
　　<經>【其佛行菩薩道時。作大誓願。若我成佛。滅度之後。於十方國土。有說
　　　法華經處。我之塔廟。為聽是經故。踊現其前為作證明。讚言善哉。】</經>
　　這是多寶佛過去的誓願。我滅後，十方國土，有說法華經者，我之塔廟現在其
前。法華經是實相法。實相法代表佛的法身──實相無相是佛法身，實相無不相是
佛報、化二身。
　　此處是以過去法身證明現在報、化二身所說無訛。
　　<經>【彼佛成道已。臨滅度時。於天人大眾中告諸比丘。我滅度後。欲供養我
　　　全身者。應起一大塔。其佛以神通願力。十方世界在在處處。若有說法
　　　華經者。彼之寶塔皆踊出其前。全身在於塔中。讚言善哉善哉。】</經>
　　多寶如來為本願故，現前聽法。
　　<經>【大樂說。今多寶如來塔。聞說法華經故。從地踊出。讚言善哉善哉。是
　　　時大樂說菩薩。以如來神力故。白佛言。世尊。我等願欲見此佛身。】</經>
　　佛告訴大樂說菩薩，多寶如來塔以聽聞法華經的緣故，從地湧出。
　　一切菩薩請法，皆以佛神力。何以故？一、若非佛神力加被，菩薩無從問起。
二、如不以佛神力而請法，有慢佛之過。
　　<經>【佛告大樂說菩薩摩訶薩。是多寶佛有深重願。若我寶塔。為聽法華經故
　　　出於諸佛前時。其有欲以我身示四眾者。彼佛分身諸佛。在於十方世界
　　　說法。盡還集一處。然後我身乃出現耳。大樂說。我分身諸佛。在於十
　　　方世界說法者今應當集。大樂說白佛言。世尊。我等亦願欲見世尊分身
　　　諸佛禮拜供養。】</經>
　　釋迦牟尼佛告訴大眾說，多寶如來過去曾有誓願：如果我的寶塔出現在佛前，
彼佛要想把我的全身示現給弟子看時，他的分身諸佛必須還集一處。
　　這是什麼原因呢？因為法是實相。實相無相是法身，實相無不相是報、化二身
。必須佛的三身聚集，實相方圓。多寶如來表法身，此處的釋迦牟尼佛表報身，其
餘的十方分身諸佛表化身。
　　或許有人<問>問：</問>釋迦牟尼佛是化身佛，為什麼此處說是報身佛呢？這是主伴圓融
，一不礙多、多不礙一的緣故。一法為主，法法為伴；法法為主，法法為伴。這是
一乘教法，小乘教不會，大乘始教不會，終教也不圓滿。這就是一即一切的道理。
雖然說一，一即無量諸法。所以此處釋迦牟尼佛是表報身，以他為主時，其餘分身
諸佛皆為伴。如果以其餘分身諸佛為主時，則釋迦牟尼佛為伴。這叫做法界緣起、
緣起法界，也叫做諸法實相、實相諸法。
　　<經>【爾時佛放白毫一光。即見東方五百萬億那由他恆河沙等國土諸佛。彼諸
　　　國土。皆以頗梨為地。寶樹寶衣以為莊嚴無數千萬億菩薩。充滿其中。
　　　遍張寶幔寶網羅上。彼國諸佛以大妙音而說諸法。及見無量千萬億菩薩
　　　。遍滿諸國為眾說法。南西北方四維上下。白毫相光所照之處。亦復如
　　　是。爾時十方諸佛各告眾菩薩言。善男子。我今應往娑婆世界釋迦牟尼
　　　佛所。并供養多寶如來寶塔。】</經>
　　白毫相表中道義，中道義表無住義（離邊不住中）。以無住的原因，所以無礙
。這麼說起來，白毫相、中道義就是表一即一切、一切即一。「無住」是一，「通
遍一切」是一切。
　　十方分身諸佛畢集。
　　<經>【時娑婆世界即變清淨。琉璃為地寶樹莊嚴。黃金為繩以界八道。無諸聚
　　　落村營城邑。大海江河山川林藪燒大寶香。曼陀羅華遍布其地。以寶網
　　　幔羅覆其上。懸諸寶鈴。唯留此會眾。移諸天人置於他土。】</經>
　　娑婆世界，變現淨土。以佛神力，移諸天人置於他土，以便容納分身諸佛。唯
留與會大眾，在於法會。
　　<經>【是時諸佛各將一大菩薩以為侍者。至娑婆世界。各到寶樹下。一一寶樹
　　　。高五百由旬。枝葉華次第莊嚴。諸寶樹下皆有師子之座。高五由旬
　　　。亦以大寶而校飾之。爾時諸佛各於此座結加趺坐。如是展轉遍滿三千
　　　大千世界。而於釋迦牟尼佛一方所分之身。猶故未盡。時釋迦牟尼佛。
　　　欲容受所分身諸佛故。八方各更變二百萬億那由他國。皆令清淨。無有
　　　地獄餓鬼畜生及阿修羅。又移諸天人置於他土所化之國。亦以琉璃為地
　　　。寶樹莊嚴。樹高五百由旬。枝葉華次第嚴飾。樹下皆有寶師子座。
　　　高五由旬。種種諸寶以為莊校。亦無大海江河及目真陀山摩訶目真
　　　陀山鐵圍山大鐵圍山須彌山等諸山王。通為一佛國土。寶地平正。寶交
　　　露幔遍覆其上。懸諸幡蓋。燒大寶香。諸天寶華遍布其地。釋迦牟尼佛
　　　。為諸佛當來坐故。復於八方。各更變二百萬億那由他國。皆令清淨。
　　　無有地獄餓鬼畜生及阿修羅。又移諸天人置於他土。所化之國。亦以琉
　　　璃為地。寶樹莊嚴。樹高五百由旬。枝葉華次第莊嚴。樹下皆有寶師
　　　子座。高五由旬。亦以大寶而校飾之。亦無大海江河及目真陀山摩訶
　　　目真陀山鐵圍山大鐵圍山須彌山等諸山王。通為一佛國土。寶地平正
　　　。寶交露幔遍覆其上。懸諸幡蓋燒大寶香。諸天寶華遍布其地。】</經>
　　分身佛，各帶一大菩薩為侍者，到七寶樹下。
　　八方指東西南北四維，釋迦牟尼佛以神通力變現二百萬億三千大千世界，皆國
土清淨，無六道眾生。
　　目真陀為龍名，其居山中之池，故名山為目真陀山。摩訶是大，摩訶目真
陀山為大目真陀山。
　　鐵圍山，一世界以須彌山為中心，此山外有八山八海，最外一層為鐵圍山，此
稱小鐵圍山。一大千世界外也有一鐵圍山，此稱大鐵圍山。
　　<經>【爾時東方釋迦牟尼佛所分之身。百千萬億那由他恒河沙等國土中諸佛。
　　　各各說法來集於此。如是次第十方諸佛。皆悉來集坐於八方。爾時一一
　　　方四百萬億那由他國土。諸佛如來遍滿其中。是時諸佛各在寶樹下坐師
　　　子座。皆遣侍者。問訊釋迦牟尼佛。各齎寶華滿掬而告之言。善男子。
　　　汝往詣耆闍崛山釋迦牟尼佛所。如我辭曰。少病少惱氣力安樂。及菩薩
　　　聲聞眾悉安隱不。以此寶華散佛供養。而作是言。彼某甲佛。與欲開此
　　　寶塔。諸佛遣使亦復如是。】</經>
　　分身諸佛都派遣侍者去問訊釋迦牟尼佛。耆闍崛山就是靈鷲山。
　　佛怎麼會有病、有惱、氣力不安樂呢？這是為眾生的緣故，所以維摩詰經上講
「眾生病則我病」。
　　安穩本來是涅槃的意思，在這兒是指安樂講。
　　彼某甲佛，是分身佛自稱。與欲開此寶塔，與欲是同意的意思，分身諸佛，皆
同意開此寶塔。於是釋迦牟尼佛，即將開此寶塔。
　　<經>【爾時釋迦牟尼佛。見所分身佛悉已來集。各各坐於師子之座。皆聞諸佛
　　　與欲同開寶塔。即從座起住虛空中。一切四眾起立合掌一心觀佛。於是
　　　釋迦牟尼佛。以右指開七寶塔戶。出大音聲。如關鑰開大城門。即時
　　　一切眾會。皆見多寶如來。於寶塔中坐師子座。全身不散如入禪定。又
　　　聞其言。善哉善哉。釋迦牟尼佛。快說是法華經。我為聽是經故。而來
　　　至此。】</經>
　　四眾弟子都起立恭敬合掌，一心想要看釋迦牟尼佛如何開此寶塔。
　　於是釋迦牟尼佛用右手指打開七寶塔的門戶，發出大音聲。取下插在門中間的
橫木，如打開城門。
　　關鑰是插在兩扇大門中間的橫木。
　　善哉善哉是多寶如來稱讚釋迦牟尼佛。快說是暢快演說，令大眾歡喜。我多寶
如來為聽是法華經的緣故，而來至於此。
　　<經>【爾時四眾等。見過去無量千萬億劫滅度佛。說如是言。歎未曾有。以天
　　　寶華眾。散多寶佛及釋迦牟尼佛上。爾時多寶佛。於寶塔中分半座。與
　　　釋迦牟尼佛。而作是言。釋迦牟尼佛。可就此座。即時釋迦牟尼佛。入
　　　其塔中坐其半座。結加趺坐。】</經>
　　多寶佛分半座與釋迦牟尼佛，世尊進入塔中就其半座。
　　<經>【爾時大眾。見二如來在七寶塔中師子座上結加趺坐。各作是念。佛座高
　　　遠。唯願如來以神通力。令我等輩俱處虛空。即時釋迦牟尼佛。以神通
　　　力接諸大眾皆在虛空。以大音聲普告四眾。誰能於此娑婆國土廣說妙法
　　　華經。今正是時。如來不久當入涅槃。佛欲以此妙法華經付囑有在。】</經>
　　寶塔在空中而住，離地面很高。所以大眾就這麼想：佛座離我們很高很遠，希
望佛以神通力，讓我們也處在虛空中。佛知眾念，於是以神通力，接諸大眾皆在虛
空。
　　佛出大音聲，普告大眾，廣宣法華經。此乃付囑流通，佛在世時，有佛弘法，
佛滅後，由菩薩及弟子弘法，謂之流通。自稱不久當入涅槃。當知佛於最後八年中
，方說法華。
　　<經>【爾時世尊。欲重宣此義。而說偈言
　　　聖主世尊　雖久滅度　在寶塔中　尚為法來　諸人云何　不勤為法
　　　此佛滅度　無央數劫　處處聽法　以難遇故　彼佛本願　我滅度後
　　　在在所往　常為聽法】</經>
　　以下重頌。聖主世尊是讚歎多寶佛。
　　大般涅槃經講，諸佛實則沒有滅度，為度化眾生故，而示現滅度。佛滅度後，
讓眾生知道見佛聞法難得，而精進修學。
　　多寶佛並沒有滅度，如果滅度了，怎麼能夠「在寶塔中，尚為法來」呢？這就
是法身來而無來、去而無去、無來而來、無去而去的道理。
　　「諸人云何，不勤為法」是說：你們大家，為什麼不勤求於法呢？這裡的法就
是指實相。
　　無央數劫就是阿僧祇劫。多寶佛雖然滅度了，但是長久以來，處處為聽妙法華
經而現前，這是因為妙法華經難遇的緣故。
　　<經>【又我分身　無量諸佛　如恒沙等　來欲聽法　及見滅度　多寶如來
　　　各捨妙土　及弟子眾　天人龍神　諸供養事　令法久住　故來至此】</經>
　　法華經宣說實相法，經云諸法實相，唯佛與佛乃能究盡。故說法華時，法報化
三身畢集。
　　<經>【為坐諸佛　以神通力　移無量眾　令國清淨　諸佛各各　詣寶樹下
　　　如清淨池　蓮華莊嚴　其寶樹下　諸師子座　佛坐其上　光明嚴飾
　　　如夜闇中　燃大炬火　身出妙香　遍十方國　眾生蒙薰　喜不自勝
　　　譬如大風　吹小樹枝】</經>
　　譬如大風吹小樹枝，是說香氣散佈很遠，猶如大風吹小樹枝，吹得很遠。
　　<經>【以是方便　令法久住】</經>
　　以是方便遍十方國，令法華經實相法久住。
　　其實講起來，有佛無佛，性相常住。為了度化眾生，才開出方便。
　　<經>【告諸大眾　我滅度後　誰能護持　讀說斯經　今於佛前　自說誓言
　　　其多寶佛　雖久滅度　以大誓願　而師子吼　多寶如來　及與我身
　　　所集化佛　當知此意　諸佛子等　誰能護法　當發大願　令得久住
　　　其有能護　此經法者　則為供養　我及多寶　此多寶佛　處於寶塔
　　　常遊十方　為是經故　亦復供養　諸來化佛　莊嚴光飾　諸世界者】</經>
　　佛告訴大眾：我滅度後，誰能夠守護修持、讀誦演說妙法蓮華經的，現在可在
我面前發誓。讀是讀誦，屬自修；說是演說，屬化他。
　　多寶佛雖然滅度很久了，但是以當初的大誓願，而作師子吼，說：如果有說法
華經的，我要現在其前。
　　多寶佛為弘揚、聽法華經，而現在我（指釋迦牟尼佛）前：我的分身所集的化
佛，為了聽法華經，也現在我前。
　　諸佛子等，是指菩薩言。因為聲聞乘人，只求自度，不度眾生，不能續佛慧命
，故不稱佛子。
　　護持法華經，就是護持實相法。色法、心法、五陰法、十二因緣法、四諦法，
都攝在大乘實相法之內。
　　我（釋迦牟尼佛）是現在佛，多寶佛是過去佛。能夠護持法華經、護持實相法
的，就等於是供養現在佛和過去佛。
　　常遊十方和為是經故是倒裝句，應該是說「此多寶佛，處於寶塔，為是經故，
常遊十方。」
　　諸來化佛是指釋迦牟尼佛的分身諸佛。現在我們可以知道，多寶佛表法身佛，
釋迦牟尼佛表報身佛，分身諸佛表化身佛。這些化佛。莊嚴光飾其他無量無邊諸世
界，度化眾生。
　　<經>【若說此經　則為見我　多寶如來　及諸化佛　諸善男子　各諦思惟
　　　此為難事　宜發大願　諸餘經典　數如恒沙　雖說此等　未足為難】</經>
　　法華經表實相，若說實相法，則見法報化三身佛。釋迦牟尼佛表報身，多寶佛
表法身，諸化佛表化身。實相無相，是法身；實相無不相，是報、化二身。洞達實
相法，就見佛的三身。
　　諸善男子你們要善思惟，聽聞法華經是一件很困難的事情，因為不知道要隔多
久，佛才出現於世。佛出現於世，並不是都說法華，像釋迦牟尼佛，最後八年才說
法華。佛雖說法華，但能夠信解也難，如釋迦牟尼佛說法華時，有五千退席。
　　佛說其餘的經，如恒沙般多。雖說餘經，未足為難。欲說此法華，卻是甚難也
。
　　<經>【若接須彌　擲置他方　無數佛土　亦未為難　若以足指　動大千界
　　　遠擲他國　亦未為難　若立有頂　為眾演說　無量餘經　亦未為難
　　　若佛滅後　於惡世中　能說此經　是則為難】</經>
　　須彌山入海八萬四千由旬、出海八萬四千由旬，是山王。擲是丟的意思。一個
佛土是一個三千大千世界，無數佛土，是無數三千大千世界。以下二偈，皆譬喻說
。有頂，即色界最高一天──色究竟天。
　　滅是滅度，此處是指化身佛滅度。因為除去化身佛有滅度之外，報身佛和法身
佛都沒有滅度（法身佛沒有生，也沒有滅，所以沒有滅度；報身佛有生，沒有滅，
所以也沒有滅度）。
　　如果佛滅度後，能夠在五濁惡世中說妙法蓮華經的，那就很難了！因為實相法
，眾生皆不知不解。
　 <經>【假使有人　手把虛空　而以遊行　亦未為難　於我滅後　若自書持
　　 若使人書　是則為難　若以大地　置足甲上　昇於梵天　亦未為難
　　 佛滅度後　於惡世中　暫讀此經　是則為難　假使劫燒　擔負乾草
　　 入中不燒　亦未為難　我滅度後　若持此經　為一人說　是則為難
　　 若持八萬　四千法藏　十二部經　為人演說　令諸聽者　得六神通
　　 雖能如是　亦未為難　於我滅後　聽受此經　問其義趣　是則為難
　　 若人說法　令千萬億　無量無數　恒沙眾生　得阿羅漢　具六神通
　　 雖有是益　亦未為難　於我滅後　若能奉持　如斯經典　是則為難】</經>
　　以上舉譬喻說明，於佛滅後，書持讀誦演說聽受奉行此法華經，為甚難也。
　　<經>【我為佛道　於無量土　從始至今　廣說諸經　而於其中　此經第一
　　　若有能持　則持佛身　諸善男子　於我滅後　誰能受持　讀誦此經
　　　今於佛前　自說誓言　此經難持　若暫持者　我則歡喜　諸佛亦然
　　　如是之人　諸佛所歎　是則勇猛　是則精進　是名持戒　行頭陀者
　　　則為疾得　無上佛道　能於來世　讀持此經　是真佛子　住淳善地
　　　佛滅度後　能解其義　是諸天人　世間之眼　於恐畏世　能須臾說
　　　一切天人　皆應供養】</經>
　　為甚麼妙法蓮華經第一呢？因為法華經宣說實相。佛身者，即法身實相也。
　　餘偈易解不釋。
<篇>妙法蓮華經講記</篇>

　　　　<節>提婆達多品第十二</節>
　　提婆達多，此翻天熱。為阿難之兄，斛飯王之子，佛之從弟。
　　提婆達多，為名聞利養故，佛害佛。推石壓佛，山神手遮，小石迸傷佛足，
出佛身血。教阿闍世王放醉象踏佛。安毒爪甲中，欲禮佛時傷佛。花色比丘尼相勸
，拳打花色比丘尼死。破僧團，帶領五百比丘離去。以犯如是罪，命終後墮地獄中
。
　　竺法護於西晉長安譯此經，名曰正法華，共二十八品，有提婆達多品。鳩摩羅
什於姚秦弘始八年夏，譯此經名曰妙法蓮華。羅什譯僅二十七品，無提婆達多品。
據法華文句云，羅什所譯，當時亦二十八品。長安宮人請此品，淹留宮內，故江東
所傳無此品。
　　又有人云，蔥嶺以西，有提婆達多品，蔥嶺以東無此品，所以羅什所譯無此品
。後瓦官寺釋法意，於齊永明八年十二月，譯出此品，然未安法華經內。至梁末西
天竺優禪尼國人，婆羅末陀，再譯此品，始安寶塔品後。
　　佛授記提婆達多，過無量劫後，當得成佛，號曰天王如來。此是法華經與別經
不同之處，餘經授善人記，不授惡人記，此經惡人亦蒙授記。
　　<經>【爾時佛告諸菩薩及天人四眾吾於過去無量劫中。求法華經無有懈惓。於
　　　多劫中常作國王。發願求於無上菩提。心不退轉。為欲滿足六波羅蜜。
　　　勤行布施。心無惜象馬七珍國城妻子奴婢僕從。頭目髓腦身肉手足不
　　　惜軀命。時世人民壽命無量為於法故。捐捨國位委政太子。擊鼓宣令四
　　　方求法。誰能為我說大乘者。吾當終身供給走使。時有仙人來白王言。
　　　我有大乘。名妙法華經。若不違我當為宣說。王聞仙言歡喜踊躍。即隨
　　　仙人供給所須。採汲水拾薪設食。乃至以身而為床座。身心無惓。于
　　　時奉事經於千歲。為於法故。精勤給侍令無所乏。】</經>
　　世尊自述，過去世求實相法之因緣。為滿足六波羅蜜勤行布施，六度中前五度
修福，般若度修慧，福慧兩足，成就無上佛道。故求無上佛道者，須滿足六波羅蜜
。所以六波羅蜜，為菩薩行，名菩薩道。
　　佛於過去世，為求法華經無有懈倦。有仙人白王言，我有大乘法名妙法華經，
若不違我，當為宣說。王為求法故，乃隨仙人去。
　　<經>【爾時世尊。欲重宣此義。而說偈言
　　　我念過去劫　為求大法故　雖作世國王　不貪五欲樂　搥鍾告四方
　　　誰有大法者　若為我解說　身當為奴僕　時有阿私仙　來白於大王
　　　我有微妙法　世間所希有　若能修行者　吾當為汝說　時王聞仙言
　　　心生大喜悅　即便隨仙人　供給於所須　採薪及蓏　隨時恭敬與
　　　情存妙法故　身心無懈惓　普為諸眾生　勤求於大法　亦不為己身
　　　及以五欲樂　故為大國王　勤求獲此法　遂致得成佛　今故為汝說】</經>
　　阿私仙，譯曰無比端正。
　　蓏音裸，果實也。
　　為眾生求大法，菩薩慈悲為懷，求無上菩提者，不為自己求安樂，但願眾生得
離苦。釋迦牟尼佛發大悲心，入五濁惡世，捨頭目腦髓，救度一切眾生，以如是因
緣，得成佛道。故今能為汝等說法華經也。
　　<經>【佛告諸比丘。爾時王者。則我身是。時仙人者。今提婆達多是。由提婆
　　　達多善知識故。令我具足六波羅蜜慈悲喜捨三十二相八十種好紫磨金色
　　　。十力四無所畏四攝法。十八不共神通道力。成等正覺廣度眾生。皆因
　　　提婆達多善知識故。】</經>
　　佛告諸比丘，那時國王是我釋迦牟尼佛前身，求到妙法蓮華經才成佛的，
那時阿私仙就是提婆達多。
　　提婆達多善知識，令我具足六波羅蜜，布施、持戒、忍辱、精進、禪定、般若
。六波羅蜜中最重要一項為般若波羅蜜，若沒有般若波羅蜜，布施、持戒、忍辱、
精進、禪定皆不稱為波羅蜜，僅僅叫做布施、持戒、忍辱、精進、禪定，只得來世
人天福報，所以不叫波羅蜜。般若波羅蜜，應是心無所住，不取於相，如如不動。
　　天台宗謂，於六波羅蜜，藏教依於言教；通教達於理；別教起於行，獲得實報
；圓教依第一義。
　　慈悲喜捨是菩薩行，又名四梵行。
　　化身佛具三十二相八十種好，報身佛則是色具無量相，相具無量好。紫磨金色
，是赤金色，帶有紫色光焰。磨是很乾淨的意思。佛具足十力、四無所畏、四攝法
、十八不共法等。如此種種，皆由提婆達多善知識而得成就。
　　<經>【告諸四眾。提婆達多。後過無量劫。當得成佛。號曰天王如來應供正
　　　遍知明行足善逝世間解無上士調御丈夫天人師佛世尊。世界名天道。時
　　　天王佛。住世二十中劫。廣為眾生說於妙法。恆河沙眾生得阿羅漢果。
　　　無量眾生發緣覺心。恆河沙眾生發無上道心。得無生忍至不退轉。時天
　　　王佛般涅槃後。正法住世二十中劫。全身舍利起七寶塔。高六十由旬。
　　　縱廣四十由旬。諸天人民悉以雜華末香燒香塗香衣服瓔珞幢幡寶蓋伎樂
　　　歌頌。禮拜供養七寶妙塔。無量眾生得阿羅漢果。無量眾生悟辟支佛。
　　　不可思議眾生發菩提心至不退轉。】</經>
　　授記提婆達多成佛，號曰天王。及其化緣殊勝。
　　<經>【佛告諸比丘。未來世中。若有善男子善女人。聞妙法華經提婆達多品。
　　　淨心信敬不生疑惑者。不墮地獄餓鬼畜生。生十方佛前。所生之處常聞
　　　此經。若生人天中受勝妙樂。若在佛前蓮華化生。】</經>
　　稱讚聞法華經，淨心信敬之功德。淨心信教者，不生疑惑也。
　　<經>【於時下方多寶世尊所從菩薩。名曰智積。白多寶佛。當還本土。釋迦牟
　　　尼佛告智積曰。善男子。且待須臾。此有菩薩。名文殊師利。可與相見
　　　論說妙法可還本土。爾時文殊師利。坐千葉蓮華大如車輪。俱來菩薩亦
　　　坐寶蓮華。從於大海娑竭羅龍宮自然踊出。住虛空中詣靈鷲山。從蓮華
　　　下至於佛所。頭面敬禮二世尊足。】</經>
　　於時就是當爾之時。智積菩薩白多寶如來，欲還本土。世尊挽留，以待文殊。
　　從這段文可看出法華經不是一會說完的，因前面的經文曾提到文殊師利菩薩在
場，此處顯然文殊師利菩薩事先不在法會上。
　　蓮華有三種，人間蓮華、天上蓮華、菩薩蓮華。人間蓮華十數葉，天上是百葉
蓮華，菩薩所坐是千葉蓮華。大如車輪，車輪是指金輪王的輪寶。據無量壽經云，
有大一由旬、數由旬、數百由旬及無量由旬者。
　　<經>【修敬已畢。往智積所共相慰<問>問。</問>坐一面。智積菩薩問文殊師利。仁往
　　　龍宮所化眾生。其數幾何。文殊師利言。其數無量不可稱計。非口所宣
　　　非心所測。且待須臾。自當有證。】</經>
　　坐一面，是退回來坐在一旁。
　　智積問文殊師利菩薩：仁者在龍宮，所度化的眾生，有多少呢？
　　文殊師利說：我所化的眾生無量，說不出數字來。仁者稍待片刻，自己就會知
道了。
　　<經>【所言未竟。無數菩薩坐寶蓮華從海踊出。詣靈鷲山住在虛空。此諸菩薩
　　　皆是文殊師利之所化度。具菩薩行皆共論說六波羅蜜。本聲聞人在虛空
　　　中說聲聞行。今皆修行大乘空義。文殊師利謂智積曰。於海教化其事如
　　　是。】</經>
　　這些菩薩，都是文殊師利所度化的。具菩薩行，詳細說就是具足十波羅蜜，略
說就是六波羅蜜，將十波羅蜜的後四，方便、願、力、智波羅蜜併到前六波羅蜜中
。方便波羅蜜，入布施、持戒、忍辱三波羅蜜中；願之一度，入精進波羅蜜中；力
之一度，入禪定波羅蜜中；智之一度，入般若波羅蜜中。又因般若一度，攝前五度
，故方便、願、力、智，均攝入般若一度。
　　文殊師利告訴智積說：這些就是我在大海教化的情形。
　　<經>【爾時智積菩薩。以偈讚曰
　　　大智德勇健　化度無量眾　今此諸大會　及我皆已見　演暢實相義
　　　開闡一乘法　廣導諸眾生　令速成菩提】</經>
　　大智德勇健，讚文殊師利之德，化度無量眾，讚其化德不可思議。下半偈說此
德我們都看到了。
　　從演暢實相義，知道文殊師利在海中說法華經。金剛經提到：云何為人演說？
不取於相，如如不動。就是雖說實相法，而不取於相，也不取於無相。說實相無相
，是從實智出；說實相無不相，是由權智出。實相法，空非色外空，色性本空故。
此法無分別，有不分別空，空不分別有，是一法，佛讚為一味法性。所謂實相，即
一乘佛法也。
　　<經>【文殊師利言。我於海中唯常宣說妙法華經。】</經>
　　文殊菩薩言，我於海中，唯說妙法華經。
　　<經>【智積問文殊師利言。此經甚深微妙。諸經中寶世所希有。頗有眾生勤加
　　　精進修行此經速得佛不。文殊師利言。有娑竭羅龍王女。年始八歲。智
　　　慧利根善知眾生諸根行業。得陀羅尼。諸佛所說甚深祕藏悉能受持。深
　　　入禪定了達諸法。於剎那頃。發菩提心。得不退轉辯才無礙。慈念眾生
　　　猶如赤子。功德具足心念口演。微妙廣大慈悲仁讓。志意和雅能至菩提
　　　。】</經>
　　智積問文殊師利，妙法蓮華經甚深微妙是經中之王，世所希有，有沒有人因你
說妙法蓮華經，精進修行，而得成佛果位的？
　　我們今天所見到的妙法蓮華經，非具足本，只是略本。據薩曇分陀利經（漢言
法華）云，佛說薩曇分陀利經無央數偈。是時七寶浮圖（寶塔）涌從地出，上至梵
天。中有金床，上坐有佛，字抱休羅蘭（漢言多寶），歎言善哉善哉！我般泥洹來
，恒河沙劫……
　　所以我們知道今天所見的法華經，只是略本。不過略本和足本，一樣顯一味佛
法。如大海水，縱是一滴，皆同一鹹味。所以我們不可於足本略本之間，生分別心
。
　　娑竭羅龍王八歲龍女，智慧利根，善知眾生之根性，及現前行業欲求。換句話
說，知眾生心心所法也。得陀羅尼，悉能受持佛所說秘藏。如法華經演說實相，即
佛所說甚深秘藏。非佛有所秘密，而是眾生不能信解，故曰秘藏。
　　深入禪定，深入首楞嚴定也。了達諸法實相，剎那間發菩提心，發菩提心者，
佛道初始也。剎那間即得不退轉，不退轉者，唯佛一人究竟。……乃至志意和雅，
能至菩提而成佛。
　　<經>【智積菩薩言。我見釋迦如來。於無量劫難行苦行。積功累德求菩提道。
　　　未曾止息。觀三千大千世界。乃至無有如芥子許非是菩薩捨身命處。為
　　　眾生故。然後乃得成菩提道。不信此女於須臾頃便成正覺。言論未訖。
　　　時龍王女忽現於前。頭面禮敬住一面。】</經>
　　智積菩薩，不信龍女能即時成佛。釋迦牟尼佛，無量劫修持，三千大千世界無
芥子許處，不是菩薩捨身命處，而今方得成佛。龍女焉得須臾間成佛？
　　龍女即時現前，禮佛後，住一面。
　　<經>【以偈讚曰
　　　深達罪福相　遍照於十方　微妙淨法身　具相三十二　以八十種好
　　　用莊嚴法身　天人所戴仰　龍神咸恭敬　一切眾生類　無不宗奉者
　　　又聞成菩提　唯佛當證知　我闡大乘教　度脫苦眾生】</經>
　　先以偈讚佛，最後方言，我成佛道，唯佛證知。我闡大乘法，度脫苦眾生。即
龍女自謂，將成佛度眾生也。
　　餘經皆謂男子成佛，不說女人成佛。今此法華經與餘經不同，謂女人亦得成佛
。眾皆不信，故龍女現身說法，求佛證之。
　　<經>【時舍利弗語龍女言。汝謂不久得無上道。是事難信。所以者何。女身垢
　　　穢非是法器。云何能得無上菩提。佛道懸曠經無量劫。勤苦積行具修諸
　　　度。然後乃成。又女人身猶有五障。一者不得作梵天王。二者帝釋。三
　　　者魔王。四者轉輪聖王。五者佛身。云何女身速得成佛。】</經>
　　舍利弗亦不信龍女不久成佛。謂女人身有五障，一不得作梵天王，二不得作天
帝釋，三不得作魔王，四不得作轉輪聖王，五不得作佛。
　　<經>【爾時龍女有一寶珠。價直三千大千世界。持以上佛。佛即受之。龍女謂
　　　智積菩薩尊者舍利弗言。我獻寶珠世尊納受。是事疾不。答言甚疾。女
　　　言。以汝神力觀我成佛。復速於此。當時眾會皆見龍女。忽然之間變成
　　　男子。具菩薩行。即往南方無垢世界。坐寶蓮華成等正覺。三十二相八
　　　十種好。普為十方一切眾生演說妙法。爾時娑婆世界菩薩聲聞天龍八部
　　　人與非人。皆遙見彼龍女成佛。普為時會人天說法。心大歡喜悉遙敬禮
　　　。無量眾生聞法解悟得不退轉。無量眾生得受道記。無垢世界六反震動
　　　。娑婆世界三千眾生住不退地。三千眾生發菩提心而得受記。智積菩薩
　　　及舍利弗。一切眾會默然信受。】</經>
　　龍女即刻以事證之。龍女有一價值三千大千世界的寶珠，呈上供養佛，佛即接
受。龍女說，你們看我呈獻寶珠供養佛，世尊納受，這件事你們看快不快？智積菩
薩、舍利弗答說，很快。
　　龍女言，汝觀我成佛復速於此。當時眾會，以龍女神力故，皆見龍女，忽然轉
女為男，於南方無垢世界成佛。為十方眾生，演說妙法。爾時娑婆世界與會大眾，
悉遙禮彼佛。
　　彼無垢世界，無量眾生聞法解悟，得不退轉。無量眾生，得受無上道記。娑婆
世界，三千眾生住不退地。不退地於菩薩位，名阿鞞跋致。三千眾生，發菩提心得
受記。
　　於是智積菩薩及舍利弗，默然信受。
<篇>妙法蓮華經講記</篇>

　　　　<節>勸持品第十三</節>
　　此品名勸持品，又簡稱曰持品。二萬菩薩誓願持經，故名持品。佛視八十萬億
那由他諸菩薩，諸菩薩發願，於佛滅後，往來十方，令諸眾生，書寫受持讀誦解說
修行正憶念此法華經。以佛目視有勸持意，故名勸持品。復有比丘比丘尼等，發願
於他國土，廣說此經，亦有持經之意。
　　<經>【爾時藥王菩薩摩訶薩。及大樂說菩薩摩訶薩。與二萬菩薩眷屬俱。皆於
　　　佛前作是誓言。唯願世尊不以為慮。我等於佛滅後。當奉持讀誦說此經
　　　典。後惡世眾生。善根轉少多增上慢。貪利供養增不善根。遠離解脫雖
　　　難可教化。我等當起大忍力讀誦此經。持說書寫種種供養不惜身命。】</經>
　　藥王菩薩及大樂說菩薩和二萬菩薩在一起同時發心，皆於佛前，作誓言，請世
尊不必擔心，我等於佛滅後，奉持讀誦此妙法蓮華經，為眾生宣說。
　　後五濁惡世眾生，貪瞋痴重，善根轉少。未得謂得，未證謂證的增上慢人甚多
。於大乘法中，一切法畢竟空不可得。第一義空固不可得，世諦法如幻，亦不可得
。有為法如幻故不可得，因為有為法生住滅無常，無常故不可得。因為無常便不存
在，介爾存在便是常。既然有為法不存在，故不可得。對有為而立無為，既然有為
不可得，故無為亦不立。是知有為法不可得，無為法不可得，即一切法不可得。不
得一切法，即得無上菩提也。
　　有一般人，於無所得而言得，無所證而言證，故名增上慢人。
　　貪著世間名聞利養，增貪瞋痴不善根。此等眾生，難可教化。但我等以大忍力
，持說弘揚此法華經，乃至不惜身命。
　　<經>【爾時眾中五百阿羅漢得受記者白佛言。世尊。我等亦自誓願。於異國土
　　　廣說此經。】</經>
　　五百阿羅漢已蒙授記者，發願於異土說經。因為菩薩得無生法忍，具大忍力，
可於惡世弘經。聲聞人無此大忍力，故不堪留惡世弘經。
　　<經>【復有學無學八千人得受記者。從座而起合掌向佛。作是誓言。世尊。我
　　　等亦當於他國土廣說此經。所以者何。是娑婆國中人多弊惡。懷增上慢
　　　功德淺薄。瞋濁諂曲心不實故。】</經>
　　有學是指：初果向、初果、二果向、二果、三果向、三果、四果向。到這個地
步，都是學人。已經證到四果叫無學。學無學人一共八千人，也是蒙佛授記的，從
座而起，合掌向佛作是誓言:我等亦當於他國土廣說此經。因為娑婆世界眾生弊惡
。
　　<經>【爾時佛姨母摩訶波闍波提比丘尼。與學無學比丘尼六千人俱。從座而起
　　　一心合掌。瞻仰尊顏目不暫捨。於時世尊告憍曇彌。何故憂色而視如來
　　　。汝心將無謂我不說汝名授阿耨多羅三藐三菩提記耶。憍曇彌。我先總
　　　說一切聲聞皆已授記。今汝欲知記者。將來之世當於六萬八千億諸佛法
　　　中為大法師。及六千學無學比丘尼俱為法師。汝如是漸漸具菩薩道。當
　　　得作佛。號一切眾生喜見如來應供正遍知明行足善逝世間解無上士調御
　　　丈夫天人師佛世尊。】</經>
　　大愛道比丘尼和學無學比丘尼六千人，也從座而起一心合掌，一心瞻仰佛，目
不暫捨。因佛給比丘甚至提婆達多也授記，龍女成佛，所以比丘尼眾也求佛授記。
　　我已經先前總說聲聞授記了，比丘也都授記了，你要知道你是否授記？你將來
經六萬八千億諸佛法中作大法師，同時連六千學無學比丘尼，也都做大法師。你這
樣漸漸具足波羅蜜，作佛時，號一切眾生喜見，十號具足。如來是法身，應供是報
身，正遍知是化身。如來是法身德，應供是解脫德，正遍知是般若德。如來、應供
、正遍知、明行足、善逝，是自覺。世間解、無上士、調御丈夫、天人師，是覺他
。自覺、覺他，覺行圓滿了，稱之為佛。十號具足，稱之為世尊。
　　<經>【憍曇彌。是一切眾生喜見佛。及六千菩薩。轉次授記得阿耨多羅三藐三
　　　菩提。】</經>
　　一切眾生喜見如來成佛後，六千菩薩次第授記成佛。
　　<經>【爾時羅羅母耶輸陀羅比丘尼作是念。世尊於授記中獨不說我名。佛告
　　　耶輸陀羅。汝於來世百千萬億諸佛法中。修菩薩行為大法師漸具佛道。
　　　於善國中當得作佛。號具足千萬光相如來應供正遍知明行足善逝世間解
　　　無上士調御丈夫天人師佛世尊。佛壽無量阿僧祇劫。爾時摩訶波闍波提
　　　比丘尼及耶輸陀羅比丘尼。并其眷屬。皆大歡喜得未曾有。即於佛前。
　　　而說偈言
　　　世尊導師　安隱天人　我等聞記　心安具足】</經>
　　與耶輸陀羅授記。
　　<經>【諸比丘尼說是偈已白佛言。世尊。我等亦能於他方國土廣宣此經。】</經>
　　諸比丘尼亦發願，於他土弘經。
　　<經>【爾時世尊。視八十萬億那由他諸菩薩摩訶薩。是諸菩薩。皆是阿惟越致
　　　。轉不退法輪。得諸陀羅尼。即從座起至於佛前。一心合掌而作是念。
　　　若世尊告我等持說此經者。當如佛教廣宣斯法。復作是念。佛今默然
　　　不見告。我當云何。時諸菩薩敬順佛意。并欲自滿本願。便於佛前作
　　　師子吼。而發誓言。世尊。我等於如來滅後。周旋往返十方世界。能令
　　　眾生書寫此經受持讀誦解說其義如法修行正憶念。皆是佛之威力。唯願
　　　世尊。在於他方遙見守護。】</經>
　　這些菩薩是阿惟越致，是八地以上菩薩，自己得到不退轉，還能示其他人也能
知其法。自己得到，使別人也知道，稱為「轉」。「不退」，是得而不失。「法」
，是軌則。免除一切煩惱，摧碎一切煩惱，稱之為「輪」。是曰「轉不退法輪」。
　　這些大菩薩發心普度十方，不一定在娑婆世界，他們都一心合掌，心裏這麼想
：如果世尊命令我們，我們持此經典，也弘揚妙法蓮華經。
　　菩薩普度十方，不局限於娑婆世界。欲令眾生書寫妙法蓮華經，讀誦為人解說
，真實修行，正憶念一切法，唯願佛威力加被。
　　<經>【即時諸菩薩俱同發聲。而說偈言
　　　唯願不為慮　於佛滅度後　恐怖惡世中　我等當廣說　有諸無智人
　　　惡口罵詈等　及加刀杖者　我等皆當忍　惡世中比丘　邪智心諂曲
　　　未得謂為得　我慢心充滿　或有阿練若　納衣在空閑　自謂行真道
　　　輕賤人間者　貪著利養故　與白衣說法　為世所恭敬　如六通羅漢】</經>
　　先對佛發願，後示大忍力。
　　或有阿練若一偈，謂獨居山林之自了漢。我慢心重，輕賤人間，不行度化。貪
著世間利養，為白衣說法，虛誑妄語，自顯神通，如六通羅漢。
　　<經>【是人懷惡心　常念世俗事　假名阿練若　好出我等過　而作如是言
　　　此諸比丘等　為貪利養故　說外道論議　自作此經典　誑惑世間人
　　　為求名聞故　分別於是經】</經>
　　此等人假名居阿練若，懷有惡心，常念世俗事。出我等之過，謂我等為貪利養
故，所說皆外道論議，自作此法華經，非佛所說。
　　<經>【常在大眾中　欲毀我等故　向國王大臣　婆羅門居士　及餘比丘眾
　　　誹謗說我惡　謂是邪見人　說外道論議。】</經>
　　此等惡人，常在大眾中，毀謗我等。謂我等是邪見人，說外道論議。
　　<經>【我等敬佛故　悉忍是諸惡　為斯所輕言　汝等皆是佛　如此輕慢言
　　　皆當忍受之】</經>
　　我等為敬佛故，悉忍是惡。反稱彼等，皆是當來佛。如常不輕菩薩也。
　　<經>【濁劫惡世中　多有諸恐怖　惡鬼入其身　罵詈毀辱我　我等敬信佛
　　　當著忍辱鎧　為說是經故　忍此諸難事　我不愛身命　但惜無上道
　　　我等於來世　護持佛所囑】</經>
　　五濁惡世中，鬼附惡人之身，罵詈我等，我等為敬佛弘法故，皆能忍受。
　　<經>【世尊自當知　濁世惡比丘　不知佛方便　隨宜所說法　惡口而顰蹙
　　　數數見擯出　遠離於塔寺　如是等眾惡　念佛告故　皆當忍是事】</經>
　　濁世惡比丘，不知佛方便隨宜說三乘法。竟對一乘佛法，惡口毀謗，顰蹙不信
。致令我等，數數被驅擯出來，使我等遠離塔寺。如此等惡事，我等皆當忍受。
　　<經>【諸聚落城邑　其有求法者　我皆到其所　說佛所囑法】</經>
　　若有誠心求法者，無論在何處，我皆到其所，為說佛所囑的實相法。
　　<經>【我是世尊使　處眾無所畏　我當善說法　願佛安隱住　我於世尊前
　　　諸來十方佛　發如是誓言　佛自知我心】</經>
　　我等是如來使，代佛宣揚實相法。
　　何為善說？善說者，能說無性隨緣成萬法，萬法緣成無自性，是為善說。萬法
緣成無自性，即實相無相；無性隨緣成萬法，即實相無不相。
　　有善說有善義，何為善說？何為善義？無三乘人說三乘人，無三乘法說三乘法
，是為善說。雖說三乘人三乘法，皆歸第一義空，是為善義。
<篇>妙法蓮華經講記</篇>

妙法蓮華經講記卷第五
　　　　<節>安樂行品第十四</節>
　　於事為言，身無危殆曰安，心無憂惱曰樂，身安心樂則弘法之事可行矣。
　　約理而言，身業淨則無危殆故曰安，意業淨則無憂惱故曰樂，三業清淨則弘法
之事可行矣。
　　又，安者定行，樂者慧行，行者大慈悲行。末世菩薩傳燈續明弘揚法華，須具
此安樂行。定則其心澹泊，不取於相如如不動，不被境轉。慧則達諸法實相，無性
空寂，無辱我之人，亦無受辱之我。乃能不受苦，不受樂，不受一切法。不染一切
法，無苦無樂，乃名大樂。大慈悲者，菩薩視眾生如一子，心無所住，無有分別，
不住兩邊，復不住於中，無行而行，行而無行，度盡無量無數無邊眾生，而不取眾
生相，是名大慈悲。
　　以上諸義，不出諸法實相。以諸法無非實相故，所以菩薩能住忍辱地，柔和善
順，而不猝暴，心亦不驚，於法行而無行，無行而行，是名安樂行也。
　　<經>【爾時文殊師利法王子菩薩摩訶薩白佛言。世尊。是諸菩薩甚為難有敬順
　　　佛故發大誓願。於後惡世護持讀說是法華經。世尊。菩薩摩訶薩。於後
　　　惡世云何能說是經。】</經>
　　文殊師利先讚發願弘經諸菩薩，然後請問，菩薩於後惡世云何弘經。於是佛說
四安樂行。
　　<經>【佛告文殊師利。若菩薩摩訶薩。於後惡世。欲說是經。當安住四法。一
　　　者安住菩薩行處及親近處。能為眾生演說是經。】</經>
　　菩薩於後惡世，欲說法華經，應住四法。一者安住菩薩行處，及親近處，方能
為眾生說是法華經。
　　行處與近處，各家註疏不同。今觀經文，知行處係言原則性，親近處係言行為
事相。
　　<經>【文殊師利。云何名菩薩摩訶薩行處。若菩薩摩訶薩。住忍辱地柔和善順
　　　而不卒暴心亦不驚。又復於法無所行。而觀諸法如實相。亦不行不分別
　　　。是名菩薩摩訶薩行處。】</經>
　　云何菩薩行處？住忍辱地者，安忍波羅蜜也。知諸法無非實相，如實知於實相
中，無人無法，畢竟空寂。乃能於諸法柔和無違無礙，善順於實相。若能柔和善順
，則能心不猝暴我慢貢高，復能心不驚疑，不為境轉。既知諸法實相無人無法，故
能以無住心契無相法，行而無行，無行而行，是故菩薩凡有所行，皆是功德。此則
契諸法實相矣。雖契諸法實相，亦不分別是實相非實相，是名菩薩行處。此是總表
原則，以下親近處，則分別說明行為及事相。
　　安樂行述說身安樂行，口安樂行，意安樂行，誓願安樂行。此菩薩行處，是為
總說。
　　<經>【云何名菩薩摩訶薩親近處。菩薩摩訶薩。不親近國王王子大臣官長。不
　　　親近諸外道梵志尼犍子等。及造世俗文筆讚詠外書。及路伽耶陀逆路伽
　　　耶陀者。】</經>
　　菩薩親近處，是身安樂行。不親近國王……等，是不親近豪勢。不親近外道…
…等，是不親近邪見人。
　　梵志是婆羅門，婆羅門供奉梵天，十五歲以前，在家修學；十五歲以後，遊方
修學；四十歲以上可以結婚生子；五十歲以上，出家入山修道。在家修學之婆羅門
，稱梵志。
　　路伽耶陀，世論，又叫順世論，順世間說的法。逆路伽耶陀，不順世間。例如
儒家，齊家、治國、平天下，是順世間；墨家，非攻、兼愛，是順世間的。這個就
好像印度當時的路伽耶陀。道家，正好相反，清淨無為、無欲，就好像當時印度的
逆路伽耶陀，一切無為，不入世，不順世。
　　<經>【亦不親近諸有兇戲相扠相撲及那羅等種種變現之戲。又不親近旃陀羅及
　　　畜羊狗畋獵漁捕諸惡律儀。如是人等或時來者。則為說法無所悕望
　　　。】</經>
　　不親近兇險戲者，不親近屠宰害生業者。
　　那羅，又稱那羅延，譯作力士，即魔術師。
　　旃陀羅即屠夫。畜養業及打獵漁捕，皆屬惡律儀。
　　<經>【又不親近求聲聞比丘比丘尼優婆塞優婆夷。亦不問訊。若於房中。若經
　　　行處。若在講堂中。不共住止。或時來者。隨宜說法無所悕求。】</經>
　　菩薩應學大乘法，不應親近二乘。因為菩薩應廣度眾生，所以不應親近小乘。
在僧房之中，或在經行處或在講堂，都不和他們共住。如果這些聲聞乘的比丘、比
丘尼、優婆塞、優婆夷來請法，要隨宜說法。佛本說一乘法，唯有一佛乘，無二亦
無三；聲聞乘的四諦法，隨方便而說，說四諦法時，導歸大乘。四諦法有大乘和小
乘，大乘四諦法有無量四諦、無邊四諦，說四諦法誘使他們導歸大乘，沒有希求。
　　<經>【文殊師利。又菩薩摩訶薩。不應於女人身取能生欲想相而為說法。亦不
　　　樂見。若入他家。不與小女處女寡女等共語。】</經>
　　於女人不取能生欲想相而為說法。能生欲想相者，容貌姿態也。
　　<經>【亦復不近五種不男之人以為親厚。不獨入他家。若有因緣須獨入時但一
　　　心念佛。若為女人說法不露齒笑。不現胸臆。乃至為法猶不親厚。況復
　　　餘事。不樂畜年少弟子沙彌小兒。亦不樂與同師。常好坐禪。在於閑處
　　　修攝其心。文殊師利。是名初親近處。】</經>
　　五種不男者，一生不男，生來男根不發育者。二犍不男，如閹人。三不男。
四變不男。五半不男。是名初親近處。
　　<經>【復次菩薩摩訶薩觀一切法空。如實相。不顛倒不動不退不轉。如處空無
　　　所有性。一切語言道斷。不生不出不起。無名無相實無所有。無量無邊
　　　無礙無障。但以因緣有。從顛倒生故。說常樂觀如是法相。是名菩薩摩
　　　訶薩第二親近處。】</經>
　　觀一切法空，即畢竟空也。一切法畢竟空，即一切法如實相。因為諸法緣生，
法由緣成，故無自性，法無自性故空。空非斷滅，所謂法空者，以因緣所成無自性
也。法以無性為性故空，而法空者即是緣成。故無性隨緣成萬法，萬法緣成無自性
。是知無性隨緣，即是隨緣無性。無性是空，隨緣是有。然無性隨緣，則空不可得
。隨緣無性，則有不可得。一切不可得，是謂畢竟空。故觀一切法空，即諸法如實
相。
　　此如實相，即諸法實相，故不顛倒。以不顛倒是畢竟空義，是不可得義，故湛
然不動。以畢竟空故，不可得故，故不退不轉，無所有，如虛空。
　　以無所有如虛空故，所以言語道斷，不生不出不起，無名無相，無所有無量無
邊，無有障礙。但以因緣所成，假現幻有，從眾生顛倒見，故說此法也。其實一切
法空，不可說也。若如是常樂觀一切法相者，是名菩薩第二親近處。
　　<經>【爾時世尊。欲重宣此義。而說偈言
　　　若有菩薩　於後惡世　無怖畏心　欲說是經　應入行處　及親近處
　　　常離國王　及國王子　大臣官長　兇險戲者　及旃陀羅　外道梵志
　　　亦不親近　增上慢人　貪著小乘　三藏學者　破戒比丘　名字羅漢
　　　及比丘尼　好戲笑者　深著五欲　求現滅度　諸優婆夷　皆勿親近】</經>
　　今是重頌，皆如長行所釋。
　　求現滅度。聲聞人斷煩惱障已，急入涅槃，不度眾生，故求現生滅度。所以聲
聞人只斷煩惱障．未破所知障。菩薩則不同，菩薩縱然分破無明，無明既破，當不
受行、識、名色、六入、觸、受、愛、取、有、生、老死之繫縛。但菩薩為度眾生
故，於是再入生死，乃留愛潤生。以愛之一念不斷，故不取涅槃，所謂菩薩行空不
證，即是此意。
　　無明者，所知障也。愛以下者，煩惱障也。是知菩薩雖斷所知障，不斷煩惱障
，留愛之一念潤生。若不如此，則與二乘無別矣。菩薩至金剛喻定以後，所知煩惱
二障，一時頓斷，轉身成無上覺。
　　<經>【若是人等　以好心來　到菩薩所　為聞佛道　菩薩則以　無所畏心
　　　不懷悕望　而為說法　寡女處女　及諸不男　皆勿親近　以為親厚
　　　亦莫親近　屠兒魁膾　畋獵漁捕　為利殺害　販肉自活　衒賣女色
　　　如是之人　皆勿親近　兇險相撲　種種嬉戲　諸婬女等　盡勿親近
　　　莫獨屏處　為女說法　若說法時　無得戲笑　入里乞食　將一比丘
　　　若無比丘　一心念佛　是則名為　行處近處　以此二處　能安樂說】</經>
　　菩薩說法，是真語者、實語者、如語者、不異語者、不誑語者，故菩薩說法無
所畏。又菩薩具十種智力，故說法無所畏。
　　餘釋如長行。
　　<經>【又復不行　上中下法　有為無為　實不實法　亦不分別　是男是女
　　　不得諸法　不知不見　是則名為　菩薩行處　一切諸法　空無所有
　　　無有常住　亦無起滅　是名智者　所親近處　顛倒分別　諸法有無
　　　是實非實　是生非生　在於閑處　修攝其心　安住不動　如須彌山
　　　觀一切法　皆無所有　猶如虛空　無有堅固　不生不出　不動不退
　　　常住一相　是名近處　若有比丘　於我滅後　入是行處　及親近處
　　　說斯經時　無有怯弱　菩薩有時　入於靜室　以正憶念　隨義觀法
　　　從禪定起　為諸國王　王子臣民　婆羅門等　開化演暢　說斯經典
　　　其心安隱　無有怯弱　文殊師利　是名菩薩　安住初法　能於後世
　　　說法華經】</經>
　　有為法無為法，悉畢竟空虛偽不實。有為法生滅無常，無常則不存在，因為若
存在即是常故。對有為而立無為，有為既不存在，故無為亦無以立。此即一切法畢
竟空義。是故不行上中下、有為無為、實不實等分別法。一切無分別，唯有一佛乘
故。
　　不得諸法，是講緣起法，法皆因緣而起。「因緣所生法，我說即是空。」空法
怎麼可得呢？因緣所生法，就是五陰，五陰皆空，不可得。既然是一切法空，怎麼
可知可見？
　　若有比丘，於我滅後，入是行處，及親近處，說斯經時，無有怯弱。
　　入實相法說法華經，怎麼還有怯弱？入實相再說法華經，是真語者、實語者、
如語者、不異語者、不誑語者。
　　餘如長行所釋。
　　<經>【又文殊師利。如來滅後。於末法中欲說是經。應住安樂行。若口宣說若
　　　讀經時。不樂說人及經典過。亦不輕慢諸餘法師。不說他人好惡長短。
　　　於聲聞人亦不稱名說其過惡。亦不稱名讚歎其美。又亦不生怨嫌之心。
　　　善修如是安樂心故。諸有聽者不逆其意。有所難<問>問。</問>不以小乘法<答>答。</答>但
　　　以大乘而為解說。令得一切種智。】</經>
　　此是口業安樂行。說法華經時，不可說他人及經典之過，不可輕慢餘法師。不
說他人是非，不可提名道姓，說聲聞人過惡。亦不提名道姓，讚歎他貌美。不與人
生嫌怨心。有難問者，以大乘解說。
　　何謂大乘法？即諸法實相，真如隨緣生萬法，萬法無性是真如。萬法無性，則
棄有入空。無性萬法，則出空入假。知一切法空，是為一切智，一切智者真諦智也
。知空不礙假，是為道種智，道種智者俗諦智也。知無作而作，作而無作，二諦融
通，即一切種智。佛具一切智共二乘，具道種智共菩薩，具一切種智不共三乘。
　　<經>【爾時世尊。欲重宣此義。而說偈言
　　　菩薩常樂　安隱說法　於清淨地　而施床座　以油塗身　澡浴塵穢
　　　著新淨衣　內外俱淨　安處法座　隨問為說　若有比丘　及比丘尼
　　　諸優婆塞　及優婆夷　國王王子　群臣士民　以微妙義　和顏為說
　　　若有難問　隨義而答　因緣譬喻　敷演分別　以是方便　皆使發心
　　　漸漸增益　入於佛道　除嬾惰意　及懈怠想　離諸憂惱　慈心說法
　　　晝夜常說　無上道教　以諸因緣　無量譬喻　開示眾生　咸令歡喜
　　　衣服臥具　飲食醫藥　而於其中　無所悕望　但一心念　說法因緣
　　　願成佛道　令眾亦爾　是則大利　安樂供養】</經>
　　內外俱淨者，內無欲蓋也。
　　菩薩說法，不應懶惰懈怠。慈心常說，無上佛道，不希圖名聞利養。
　　<經>【我滅度後　若有比丘　能演說斯　妙法華經　心無嫉恚　諸惱障礙
　　　亦無憂愁　及罵詈者　又無怖畏　加刀杖等　亦無擯出　安住忍故
　　　智者如是　善修其心　能住安樂　如我上說　其人功德　千萬億劫
　　　算數譬喻　說不能盡】</經>
　　佛言，我滅度後，若有比丘說此法華經，應住大忍力，不以有罵詈者，乃至被
驅擯為憂。如是則有無量功德。
　　<經>【又文殊師利。菩薩摩訶薩。於後末世法欲滅時。受持讀誦斯經典者。無
　　　懷嫉諂誑之心。亦勿輕罵學佛道者求其長短。若比丘比丘尼優婆塞優
　　　婆夷。求聲聞者。求辟支佛者。求菩薩道者。無得惱之令其疑悔。語其
　　　人言汝等去道甚遠。終不能得一切種智。所以者何。汝是放逸之人。於
　　　道懈怠故。又亦不應戲論諸法有所諍競。當於一切眾生起大悲想。於諸
　　　如來起慈父想。於諸菩薩起大師想。於十方諸大菩薩。常應深心恭敬禮
　　　拜。於一切眾生平等說法。以順法故不多不少。乃至深愛法者。亦不為
　　　多說。】</經>
　　以下長行是意安樂行。菩薩是覺有情，摩訶薩是大菩薩，地上菩薩稱為菩薩摩
訶薩，文殊師利是龍種上尊王佛化身再來，協助釋迦牟尼佛度化，所以稱為菩薩摩
訶薩。在末法時期，若有人受持讀誦妙法蓮華經，要無嫉諂誑之心。
　　諂是諂媚，阿諛奉承；誑是誑騙。
　　對三乘人，莫使生惱。求聲聞乘者，重於言教。求辟支佛者，重於義理。菩薩
乘以行為貴。
　　求菩薩道者，是指三乘菩薩言，即十迴向以前的菩薩。法華經開三顯一，簡別
三乘，獨顯一佛乘。一乘菩薩在佛道中已經得實在法了，入中道第一義，是地上菩
薩。對求菩薩道者也不可令他起煩惱，使他懷疑，產生悔心。
　　菩薩對於三乘人，不可責言，汝等離佛道甚遠，不能得一切種智，汝是放逸懈
怠人。
　　亦不應執取言語文字相，有言無義地戲論諸法，以假名相而起諍競。如般若經
云，世間人唯分別於假名相。
　　<經>【文殊師利。是菩薩摩訶薩。於後末世法欲滅時。有成就是第三安樂行者
　　　。說是法時無能惱亂。得好同學共讀誦是經。亦得大眾而來聽受。聽已
　　　能持。持已能誦。誦已能說。說已能書。若使人書。供養經卷恭敬尊重
　　　讚歎。】</經>
　　此是第三安樂行。文殊師利！於後末世法欲滅時，能成就是第三安樂行者，說
法時無能惱亂。
　　<經>【爾時世尊。欲重宣此義。而說偈言
　　　若欲說是經　當捨嫉恚慢　諂誑邪偽心　常修質直行　不輕蔑於人
　　　亦不戲論法　不令他疑悔　云汝不得佛　是佛子說法　常柔和能忍
　　　慈悲於一切　不生懈怠心　十方大菩薩　愍眾故行道　應生恭敬心
　　　是則我大師　於諸佛世尊　生無上父想　破於憍慢心　說法無障礙
　　　第三法如是　智者應守護　一心安樂行　無量眾所敬】</經>
　　義如長行所釋。
　　<經>【又文殊師利。菩薩摩訶薩。於後末世法欲滅時。有持是法華經者。於在
　　　家出家人中生大慈心。於非菩薩人中生大悲心。應作是念。如是之人則
　　　為大失。如來方便隨宜說法。不聞不知不覺不問不信不解。其人雖不問
　　　不信不解是經。我得阿耨多羅三藐三菩提時。隨在何地。以神通力智慧
　　　力。引之令得住是法中。文殊師利。是菩薩摩訶薩。於如來滅後。有成
　　　就此第四法者。說是法時無有過失。常為比丘比丘尼優婆塞優婆夷。國
　　　王王子大臣人民婆羅門居士等。供養恭敬尊重讚歎。虛空諸天為聽法故
　　　亦常隨侍。若在聚落城邑空閑林中。有人來欲難問者。諸天晝夜。常為
　　　法故而衛護之。能令聽者皆得歡喜。所以者何。此經是一切過去未來現
　　　在諸佛神力所護故。文殊師利。是法華經。於無量國中。乃至名字不可
　　　得聞。何況得見受持讀誦。】</經>
　　這是第四種誓願安樂行。於安樂行中行大慈悲心、柔和忍辱心、畢竟空法。畢
竟空法是般若正法、無上菩提。前面說過，著如來衣，入如來室，登如來座。誓願
安樂行要發大誓願。佛告訴文殊師利說，末法時期，佛法將滅了，假如有菩薩在末
世受持讀誦書寫為人演說法華經，於在家出家人中生大慈心，於非菩薩人中生大悲
心。我們曾說過，菩薩有三種，一種在家菩薩，一種出家菩薩，一種是十方菩薩。
　　對於在家出家人，要起大慈心愛念他們，令他們受持讀誦法華經。對於非菩薩
人之小乘眾，應起大悲心愍念他們，令其迴小向大。末法時期受持法華經之菩薩，
應發如是誓願。
　　佛說法有世諦、第一義諦。真實說時，佛只說有一諦、一實諦和無諦，大菩薩
一聽，懂了。佛以二諦說法，對凡夫一輩的人說有，對聖人一輩的說空，這都是方
便隨宜說，佛是把一實諦分別說二諦、三諦。佛法本來只有一實諦，佛以一實諦說
法，大家不懂，佛成道二七日對十方諸大菩薩說華嚴經，小菩薩與聲聞、緣覺在座
，如聾如啞。
　　於是佛方便說法，將一佛乘，分別說三。於聲聞乘說四諦，於緣覺乘說十二因
緣，於大乘說六度。其實四諦十二因緣，皆是方便隨宜宣說一實諦。
　　說四諦時，三寶始具。佛是佛寶，四諦是法寶，五比丘是僧寶。一諦者實相也
。實相無相，佛說第一義諦；實相無不相，佛說世俗諦。色即空，佛說第一義諦；
空即色，佛說世俗諦。佛於第一義諦，說滅道二諦；佛於世俗諦，說苦集二諦。
　　其實四諦法即隨緣無性，無性隨緣，畢竟不可得，攝歸一實諦。無性隨緣，故
說苦集滅道；隨緣無性，故實無苦集滅道。
　　四諦者，苦諦、苦集諦、苦滅諦、苦滅道諦。苦本無有，因集而有。若能斷集
，即便離苦。是知集為因，而苦為果。
　　然而對因方名為果，對果方稱為因。全因即全果，全果即全因。無因外之果，
亦無果外之因。
　　如此說來，因集而生苦便有問題。若謂因集而生苦，當是先有集而後有苦。那
麼先有集時，應無有苦。然而不對果焉有因？換句話說，無苦當亦無集。是知苦集
二諦，因緣生法也。
　　既然無苦，焉有苦滅？既然無集無苦，何用修苦滅道？故無性隨緣，故說苦集
滅道；隨緣無性，實無苦集滅道。故苦是逼迫性，如來如實知是為一性所謂無性。
集是招感性，如來如實知是為一性所謂無性。滅為可證性，如來如實知是為一性所
謂無性。道是可修性，如來如實知是為一性所謂無性。
　　故佛將一佛乘，方便說四諦，雖方便說四諦，而實是一佛乘。小乘人雖聞言教
，而不領佛旨，於是定執生滅四諦。甚至有謂大乘非佛說者。罪過罪過！
　　十二因緣，亦復如是。無性隨緣，成生死流轉十二因緣，為世諦攝；隨緣無性
，即還滅十二因緣，第一義諦攝。還滅十二因緣者，即無無明亦無無明盡，無老死
亦無老死盡。
　　佛於大般涅槃經云，十二因緣有四種觀智，即下智、中智、上智、上上智。聲
聞人以下智觀十二因緣，不見佛性，得聲聞道。緣覺乘以中智觀，不見佛性，得辟
支佛道。菩薩以上智觀，見佛性不了了，以不了了故，得十住地。佛以上上智觀，
見佛性了了，得阿耨多羅三藐三菩提。於是可知，非法有二，機有高下。以機有高
下故，方便隨宜說法而有差別。雖方便隨宜說法而有差別，其實唯一佛乘也。
　　菩薩於末世法欲滅時，於非菩薩人中，應生大悲心。因彼等自失大利。以不見
佛性不得無上菩提，故為大失。彼等不知如來方便隨宜說法，於無上佛道，不問不
信不解。菩薩應發誓願，我得佛時，願以神通力智慧力，引之令住正法中。難調者
，則以神通力折伏之；善順者，則以智慧力攝受之。
　　文殊師利，如來滅後，菩薩成就此第四法者，說法華經則無過失。常為四眾及
一切眾生，供養恭敬。有來難問者，諸天衛護。當知此法華經，為三世諸佛神力所
護。此法華經，於無量國中，經名尚不可得聞，何況見聞受持讀誦？
　　<經>【文殊師利。譬如強力轉輪聖王。欲以威勢降伏諸國。而諸小王不順其命
　　　。時轉輪王。起種種兵而往討罰。王見兵眾戰有功者。即大歡喜隨功賞
　　　賜。或與田宅聚落城邑。或與衣服嚴身之具。或與種種珍寶金銀琉璃車
　　　馬腦珊瑚虎珀象馬車乘奴婢人民。唯髻中明珠不以與之。所以者何。
　　　獨王頂上有此一珠。若以與之。王諸眷屬必大驚怪。】</經>
　　以輪王頂珠，喻法華經希有難聞。
　　而往討罰，應為而往討伐。
　　車馬腦，應為瑪瑙。
　　<經>【文殊師利。如來亦復如是。以禪定智慧力得法國土王於三界。而諸魔王
　　　不肯順伏。如來賢聖諸將與之共戰。其有功者心亦歡喜。於四眾中為說
　　　諸經令其心悅。賜以禪定解脫無漏根力諸法之財。又復賜與涅槃之城言
　　　得滅度。引導其心令皆歡喜。而不為說是法華經。文殊師利。如轉輪王
　　　見諸兵眾有大功者心甚歡喜。以此難信之珠久在髻中。不妄與人。而今
　　　與之。如來亦復如是。於三界中為大法王。以法教化一切眾生。見賢聖
　　　軍與五陰魔煩惱魔死魔共戰有大功勳。滅三毒出三界破魔網。爾時如來
　　　亦大歡喜。此法華經。能令眾生至一切智。一切世間多怨難信。先所未
　　　說而今說之。】</經>
　　以法合譬。
　　以禪定智慧力，得法國土王於三界。成就無上佛道者，即定慧二道，菩薩以定
慧二道，成就無上佛菩提。
　　如來賢聖諸將，與魔王共戰有功。佛為說諸經，教修戒定慧三十七道品等法，
及涅槃之果。唯此法華經實相法，不輕易為說。
　　佛最後八年中，方說法華，如日落時還照高山，如輪王頂珠之不輕易與人。
　　所謂魔者，有四種魔，即五陰魔、煩惱魔、死魔、天魔。
　　<經>【文殊師利。此法華經。是諸如來第一之說。於諸說中最為甚深。末後賜
　　　與。如彼強力之王。久護明珠今乃與之。文殊師利。此法華經。諸佛如
　　　來祕密之藏。於諸經中最在其上。長夜守護不妄宣說。始於今日。乃與
　　　汝等而敷演之。】</經>
　　稱歎法華經，為諸如來第一之說。何以故？諸法實相，唯佛與佛乃能究盡故。
所以我們不可循文解義說法華，認為法華文字淺顯。那樣便只取其文，而失其義了
。當知法華宣說諸法實相，是一乘教義，最為究竟。
　　諸佛秘密之藏。非是佛秘法華，而是法華無上甚深，淺智莫解，故曰諸佛秘密
之藏。
　　長夜守護不妄宣說者，以法深難解，為恐眾生不信興謗，因而得罪，故不妄宣
說。
　　<經>【爾時世尊。欲重宣此義。而說偈言
　　　常行忍辱　哀愍一切　乃能演說　佛所讚經】</經>
　　四安樂行，即一、身安樂行，二、口安樂行，三、意安樂行，四、誓願安樂行
。常行忍辱，哀愍一切，方能說法華經。
　　<經>【後末世時　持此經者　於家出家　及非菩薩　應生慈悲　斯等不聞
　　　不信是經　則為大失　我得佛道　以諸方便　為說此法　令住其中
　　　譬如強力　轉輪之王　兵戰有功　賞賜諸物　象馬車乘　嚴身之具
　　　及諸田宅　聚落城邑　或與衣服　種種珍寶　奴婢財物　歡喜賜與
　　　如有勇健　能為難事　三解髻中　明珠賜之】</經>
　　「三」解髻中，明珠賜之，應為「王」解髻中，明珠賜之。
　　<經>【如來亦爾　為諸法王　忍辱大力　智慧寶藏　以大慈悲　如法化世
　　　見一切人　受諸苦惱　欲求解脫　與諸魔戰　為是眾生　說種種法
　　　以大方便　說此諸經　既知眾生　得其力已　末後乃為　說是法華
　　　如三解髻　明珠與之】</經>
　　為是眾生，說種種法。佛言說餘諸經，皆方便隨宜而說也。最後說是法華，方
為真實說。
　　如「三」解髻應為如「王」解髻。
　　<經>【此經為尊　眾經中上　我常守護　不妄開示　今正是時　為汝等說
　　　我滅度後　求佛道者　欲得安隱　演說是經　應當親近　如是四法
　　　讀是經者　常無憂惱　又無病痛　顏色鮮白　不生貧窮　卑賤醜陋
　　　眾生樂見　如慕賢聖　天諸童子　以為給使　刀杖不加　毒不能害
　　　若人惡罵　口則閉塞　遊行無畏　如師子王　智慧光明　如日之照
　　　若於夢中　但見妙事　見諸如來　坐師子座　諸比丘眾　圍繞說法
　　　又見龍神　阿修羅等　數如恒沙　恭敬合掌　自見其身　而為說法
　　　又見諸佛　身相金色　放無量光　照於一切　以梵音聲　演說諸法
　　　佛為四眾　說無上法　見身處中　合掌讚佛　聞法歡喜　而為供養
　　　得陀羅尼　證不退智　佛知其心　深入佛道　即為授記　成最正覺
　　　汝善男子　當於來世　得無量智　佛之大道　國土嚴淨　廣大無比
　　　亦有四眾　合掌聽法　又見自身　在山林中　修習善法　證諸實相
　　　深入禪定　見十方佛】</經>
　　此經為尊，眾經中上。稱讚妙法蓮華經。
　　欲得安隱。安隱者，涅槃也。
　　應當親近，如是四法。應當親近四安樂行也。
　　其餘諸偈，隨文即解。
　　<經>【諸佛身金色　百福相莊嚴　聞法為人說　常有是好夢　又夢作國王
　　　捨宮殿眷屬　及上妙五欲　行詣於道場　在菩提樹下　而處師子座
　　　求道過七日　得諸佛之智　成無上道已　起而轉法輪　為四眾說法
　　　經千萬億劫　說無漏妙法　度無量眾生　後當入涅槃　如盡燈滅
　　　若後惡世中　說是第一法　是人得大利　如上諸功德】</經>
　　百福相莊嚴。法華經義疏云，於十善中，每一善有五品心，即下品心、中品心
、上品心、上中品心、上上品心，十善合成五十。始終各有五十品心，是名百福。
　　妙法華經，唯一佛乘，終成佛道。故偈中說，又夢作國王……成佛度眾生……
<篇>妙法蓮華經講記</篇>

　　　　<節>從地踊出品第十五（踊應為涌）</節>
　　從地涌出品，開展出如來壽量品。用顯如來壽量不可思議，所化亦不可思議。
　　如來法音一演，萬方雲從。猶一月在天，千江現影。故言從地涌出品。
　　娑婆世界，自有六萬恒河沙菩薩摩訶薩與諸眷屬，在下方虛空中住。娑婆世界
下方，用表法性淵底，虛空用表第一義空，亦即實相終極。實相諸法，諸法實相，
為顯畢竟空中建立一切法，一切法皆歸畢竟空，故言從地涌出品。
　　此諸菩薩摩訶薩住於畢竟空，自是法身大士。法身非身，非身現身，不可思議
。故我輩眾生，唯應信受佛語，萬勿以思議心測度從地涌出品。
　　<經>【爾時他方國土諸來菩薩摩訶薩。過八恒河沙數。於大眾中起立合掌作禮
　　　。而白佛言。世尊。若聽我等於佛滅後在此娑婆世界懃加精進護持讀誦
　　　書寫供養是經典者。當於此土而廣說之。爾時佛告諸菩薩摩訶薩眾。止
　　　善男子。不須汝等護持此經。】</經>
　　他方八恆河沙數菩薩，請在娑婆弘經。佛即止之，因為他方菩薩，理應度化十
方，不應獨化娑婆一國土。
　　<經>【所以者何。我娑婆世界。自有六萬恒河沙等菩薩摩訶薩。一一菩薩各有
　　　六萬恆河沙眷屬。是諸人等能於我滅後。護持讀誦廣說此經。佛說是時
　　　。娑婆世界三千大千國土地皆震裂。而於其中有無量千萬億菩薩摩訶薩
　　　同時踊出。是諸菩薩身皆金色。三十二相無量光明。先盡在此娑婆世界
　　　之下。此界虛空中住。是諸菩薩聞釋迦牟尼佛所說音聲從下發來。一一
　　　菩薩。皆是大眾唱導之首。】</經>
　　從地涌出菩薩，身皆金色，相好光明。皆是大眾唱導之首，菩薩為主，大眾為
伴也。唱導即領導之意。
　　<經>【各將六萬恆河沙眷屬。況將五萬四萬三萬二萬一萬恒河沙等眷屬者。況
　　　復乃至一恒河沙半恒河沙四分之一。乃至千萬億那由他分之一。況復千
　　　萬億那由他眷屬。況復億萬眷屬。況復千萬百萬乃至一萬。況復一千一
　　　百乃至一十。況復將五四三二一弟子者。況復單己樂遠離行。如是等比
　　　。無量無邊算數譬喻所不能知。】</經>
　　各率領六萬恆河沙眷屬，乃至單己一人，以樂遠離行故。大家不要執著文字相
，不要以為六萬恒河沙是多，其他數目是少。其實一即一切，一切即一，華嚴經講
互攝互入，重重無盡。舉例說，房間中有七盞燈亮著，燈雖七盞，光是一個。光雖
然是一個，實在是七個光。我們滅一盞燈，光就隨著暗下來，再滅一盞，燈光就更
暗了。所以知道燈光明明是七個。這一燈光具有其他六盞燈的燈光，任拿一盞燈來
看，都具有其他六盞燈的燈光，所以一即一切，一切即一。所以一人不少，六萬恒
河沙亦不多。
　　<經>【是諸菩薩從地出已。各詣虛空七寶妙塔多寶如來釋迦牟尼佛所。到已向
　　　二世尊頭面禮足。及至諸寶樹下師子座上佛所。亦皆作禮右繞三匝合掌
　　　恭敬。以諸菩薩種種讚法。而以讚歎住在一面。欣樂瞻仰於二世尊。】</經>
　　諸菩薩從地涌出已，頂禮多寶如來及釋迦牟尼佛，以及分身諸佛。右繞三匝，
繞佛一匝三匝五匝，乃至百千匝，須記匝數。然後合掌恭敬，以菩薩法讚歎於佛。
　　<經>【是諸菩薩摩訶薩從初踊出。以諸菩薩種種讚法而讚於佛。如是時間經五
　　　十小劫。是時釋迦牟尼佛默然而坐。及諸四眾亦皆默然。五十小劫。佛
　　　神力故。令諸大眾謂如半日。】</經>
　　自涌出至讚佛，時歷五十小劫。以佛神力故，令諸大眾謂如半日。
　　<經>【爾時四眾亦以佛神力故。見諸菩薩遍滿無量百千萬億國土虛空。是菩薩
　　　眾中有四導師。一名上行。二名無邊行。三名淨行。四名安立行。是四
　　　菩薩於其眾中。最為上首唱導之師。在大眾前各共合掌。觀釋迦牟尼佛
　　　。而問訊言。世尊。少病少惱安樂行不。所應度者受教易不。不令世尊
　　　生疲勞耶。】</經>
　　此諸菩薩，四菩薩以為上首。一名上行，二名無邊行，三名淨行，四名安立行
。
　　少病少惱安樂行不？佛本無病無惱，何以問佛少病少惱？如維摩詰經云，眾生
病故我病。所以由於度眾生故，問佛少病少惱。是故接著便問，所應度者，受教易
不？不令世尊生疲勞耶？
　　例如世人愛護子女，子女若病，父母亦病。佛視眾生猶如一子，故菩薩問佛少
病少惱。
　　<經>【爾時四大菩薩。而說偈言
　　　世尊安樂　少病少惱　教化眾生　得無疲惓　又諸眾生　受化易不
　　　不令世尊　生疲勞耶】</經>
　　重頌長行。
　　<經>【爾時世尊於菩薩大眾中。而作是言。如是如是。諸善男子。如來安樂少
　　　病少惱。諸眾生等易可化度。無有疲勞。所以者何。是諸眾生。世世已
　　　來常受我化。亦於過去諸佛。供養尊重種諸善根。此諸眾生。始見我身
　　　聞我所說。即皆信受入如來慧。除先修習學小乘者。如是之人。我今亦
　　　令得聞是經入於佛慧。爾時諸大菩薩。而說偈言
　　　善哉善哉　大雄世尊　諸眾生等　易可化度　能問諸佛　甚深智慧
　　　聞已信行　我等隨喜】</經>
　　佛言如來安樂少病少惱，以諸眾生，世世以來常受我化，亦於過去諸佛所，種
諸善根。
　　這些眾生，見到佛身時，聽到佛說法，都能信受。
　　入如來慧，如來慧者，是實相慧。除去一些先是學習小乘法的人。小乘法不入
佛慧，小乘法不會實相，不見佛性。大般涅槃經說，聲聞乘人不見佛性，得聲聞道
，緣覺乘人不見佛性，得辟支佛道。但這些人，現在亦得聞妙法華經，入於佛慧。
　　爾時諸大菩薩以偈讚佛。
　　<經>【於時世尊。讚歎上首諸大菩薩。善哉善哉善男子。汝等能於如來發隨喜
　　　心。爾時彌勒菩薩。及八千恒河沙諸菩薩眾。皆作是念。我等從昔已來
　　　。不見不聞如是大菩薩摩訶薩眾。從地踊出住世尊前。合掌供養問訊如
　　　來。時彌勒菩薩摩訶薩。知八千恆河沙諸菩薩等心之所念。并欲自決所
　　　疑。合掌向佛。以偈問曰
　　　無量千萬億　大眾諸菩薩　昔所未曾見　願兩足尊說　是從何所來
　　　以何因緣集　巨身大神通　智慧叵思議　其志念堅固　有大忍辱力
　　　眾生所樂見　為從何所來　一一諸菩薩　所將諸眷屬　其數無有量
　　　如恒河沙等　或有大菩薩　將六萬恒沙　如是諸大眾　一心求佛道
　　　是諸大師等　六萬恒河沙　俱來供養佛　及護持是經　將五萬恒沙
　　　其數過於是　四萬及三萬　二萬至一萬　一千一百等　乃至一恒沙
　　　半及三四分　億萬分之一　千萬那由他　萬億諸弟子　乃至於半億
　　　其數復過上　百萬至一萬　一千及一百　五十與一十　乃至三二一
　　　單己無眷屬　樂於獨處者　俱來至佛所　其數轉過上　如是諸大眾
　　　若人行籌數　過於恒沙劫　猶不能盡知】</經>
　　世尊讚歎上首諸大菩薩，能於如來發隨喜心，聞法華經，為護持經法故，即時
涌現。
　　爾時彌勒菩薩，及八千恒河沙諸菩薩，心皆生疑。於是彌勒菩薩，以偈問佛。
　　請問於佛，從地涌出諸菩薩，為從何所來？
　　文義顯明，隨文可解。
　　<經>【是諸大威德　精進菩薩眾　誰為其說法　教化而成就　從誰初發心
　　　稱揚何佛法　受持行誰經　修習何佛道　如是諸菩薩　神通大智力
　　　四方地震裂　皆從中踊出　世尊我昔來　未曾見是事　願說其所從
　　　國土之名號　我常遊諸國　未曾見是眾　我於此眾中　乃不識一人
　　　忽然從地出　願說其因緣　今此之大會　無量百千億　是諸菩薩等
　　　皆欲知此事　是諸菩薩眾　本末之因緣　無量德世尊　唯願決眾疑】</經>
　　是諸大威德。菩薩度化眾生，於剛強難調者，折伏之曰威。於有善根之眾生，
教化攝受之曰德。
　　誰為其說法下，問佛此諸菩薩，誰為其師？
　　從誰初發心，於何佛所，初發菩提心？
　　我等未曾見過，唯願世尊，決眾所疑。
　　<經>【爾時釋迦牟尼分身諸佛。從無量千萬億他方國土來者。在於八方諸寶樹
　　　下師子座上結加趺坐。其佛侍者。各各見是菩薩大眾。於三千大千世界
　　　四方從地踊出住於虛空。各白其佛言。世尊。此諸無量無邊阿僧祇菩薩
　　　大眾。從何所來。爾時諸佛各告侍者。諸善男子。且待須臾。有菩薩摩
　　　訶薩。名曰彌勒。釋迦牟尼佛之所授記。次後作佛。以問斯事。佛今答
　　　之。汝等自當因是得聞。】</經>
　　爾時世尊分身諸佛之侍者，亦各各問其諸佛，從地涌出菩薩之由來。諸佛告其
侍者言，汝且待須臾，彌勒菩薩已經請<問>問。</問>釋迦牟尼佛，即當回答，汝等自當得聞
。
　　須臾是極短的時間，一日一夜，有三十須臾。不過此地是稍待片刻的意思。
　　<經>【爾時釋迦牟尼佛。告彌勒菩薩。善哉善哉阿逸多。乃能問佛如是大事。
　　　汝等當共一心。被精進鎧發堅固意。如來今欲顯發宣示諸佛智慧。諸佛
　　　自在神通之力。諸佛師子奮迅之力。諸佛威猛大勢之力。爾時世尊。欲
　　　重宣此義。而說偈言
　　　當精進一心　我欲說此事　勿得有疑悔　佛智叵思議　汝今出信力
　　　住於忍善中　昔所未聞法　今皆當得聞　我今安慰汝　勿得懷疑懼
　　　佛無不實語　智慧不可量　所得第一法　甚深叵分別　如是今當說
　　　汝等一心聽】</經>
　　先告諸菩薩，發精進勇猛心，相信佛所說。佛的智慧神力不可思議，汝等當發
堅固意，勿疑佛之所說。
　　師子奮迅之力，諸佛奮起時，力如獅子般威猛。
　　佛以偈重頌。疑是不信，悔是既信而後復疑。
　　所得第一法，實相法也。實相甚深，不可思議，汝等當一心靜聽。
　　<經>【爾時世尊說此偈已。告彌勒菩薩。我今於此大眾。宣告汝等。阿逸多。
　　　是諸大菩薩摩訶薩。無量無數阿僧祇從地踊出。汝等昔所未見者。我於
　　　是娑婆世界。得阿耨多羅三藐三菩提已。教化示導是諸菩薩。調伏其心
　　　令發道意。此諸菩薩皆於是娑婆世界之下此界虛空中住。於諸經典讀誦
　　　通利思惟分別正憶念。阿逸多。是諸善男子等。不樂在眾多有所說。常
　　　樂靜處懃行精進未曾休息。亦不依止人天而住。常樂深智無有障礙。亦
　　　常樂於諸佛之法。一心精進求無上慧。】</經>
　　佛言這些大菩薩，從地涌出者，皆是我所教化。調伏其心，令發菩提心。然而
當時釋迦牟尼佛成佛方數十年，云何能度化這許多大菩薩？
　　這些菩薩都在娑婆世界下方，虛空中住。
　　阿逸多即彌勒菩薩。佛告彌勒菩薩，這些菩薩，不樂處於大眾中，多有所說法
。他們都樂於靜處，勤行精進，未曾休息。
　　<經>【爾時世尊。欲重宣此義。而說偈言
　　　阿逸汝當知　是諸大菩薩　從無數劫來　修習佛智慧　悉是我所化
　　　令發大道心　此等是我子　依止是世界　常行頭陀事　志樂於靜處
　　　捨大眾憒鬧　不樂多所說　如是諸子等　學習我道法　晝夜常精進
　　　為求佛道故　在娑婆世界　下方空中住　志念力堅固　常懃求智慧
　　　說種種妙法　其心無所畏　我於伽耶城　菩提樹下坐　得成最正覺
　　　轉無上法輪　爾乃教化之　令初發道心　今皆住不退　悉當得成佛
　　　我今說實語　汝等一心信　我從久遠來　教化是等眾】</經>
　　是諸大菩薩，從無數劫來，修習佛智慧。然當時佛方八十，勿怪彌勒等生疑。
　　我於伽耶城，據說渡尼連河，則至伽耶城。伽耶城外，向東南行約三里，大道
平坦，有畢羅樹。佛於樹下靜坐七日夜，成最正覺。於是將畢羅樹，易名為菩
提樹。
　　今皆住不退。初地以上，即住不退。然初地至七地，進有遲速，猶是有功用道
，故猶假名曰退。至第八不動地，達無功用道，任運而進，方名真不退。
　　<經>【爾時彌勒菩薩摩訶薩。及無數諸菩薩等。心生疑惑。怪未曾有。而作是
　　　念。云何世尊於少時間。教化如是無量無邊阿僧祇諸大菩薩。令住阿耨
　　　多羅三藐三菩提。】</經>
　　彌勒菩薩及無數諸菩薩等都心生疑惑：為什麼世尊成佛以來四十多年，教化這
無量無邊的大菩薩，令住阿耨多羅三藐三菩提？
　　令住阿耨多羅三藐三菩提，是令住於無上正等正覺，令其成佛。菩薩要經過三
個阿僧祇劫：第一個阿僧祇從初住到十迴向，第二個阿僧祇從初地到七地，第三個
阿僧祇從八地到十地。再經等覺、妙覺，成佛。所以大家才會迷惑，為什麼壽命這
麼短的時間內，佛能教化這麼多人？
　　<經>【即白佛言。世尊。如來為太子時出於釋宮。去伽耶城不遠坐於道場。得
　　　成阿耨多羅三藐三菩提。從是已來始過四十餘年。世尊。云何於此少時
　　　大作佛事。以佛勢力以佛功德。教化如是無量大菩薩眾當成阿耨多羅三
　　　藐三菩提。世尊。此大菩薩眾。假使有人。於千萬億劫。數不能盡不得
　　　其邊。斯等久遠已來。於無量無邊諸佛所殖諸善根。成就菩薩道常修梵
　　　行。世尊。如此之事世所難信。】</經>
　　上來直至壽量品，明佛身權實。佛有三身，若論實，三身本是一身。若論權，
一身即是三身。猶十方虛空，唯一虛空，一虛空即十方無量虛空。諸法實相，色即
空也；實相諸法，空即色也。故身實者，無量即一；身權者，一即無量。
　　我等只知釋迦牟尼佛，自出釋宮，於伽耶城尼連河旁菩提樹下成道，至今不過
二千餘年。其實尼連河成道者，乃釋迦牟尼佛化身，非報身也。梵網經云，我來娑
婆八千返，即知其為化身也。
　　此諸大菩薩，其數無量。且於無量無邊諸佛所，久植善根。云何世尊於短短四
十餘年，能如此大作佛事呢？
　　<經>【譬如有人。色美髮黑年二十五。指百歲人言是我子。其百歲人。亦指年
　　　少言是我父生育我等。是事難信。佛亦如是。得道已來其實未久。而此
　　　大眾諸菩薩等。已於無量千萬億劫。為佛道故懃行精進。善入出住無量
　　　百千萬億三昧。得大神通久修梵行。善能次第習諸善法。巧於問答人中
　　　之寶。一切世間甚為希有。今日世尊方云得佛道時初令發心教化示導。
　　　令向阿耨多羅三藐三菩提。世尊得佛未久。乃能作此大功德事。我等雖
　　　復信佛隨宜所說。佛所出言未曾虛妄。佛所知者皆悉通達。然諸新發意
　　　菩薩。於佛滅後。若聞是語或不信受。而起破法罪業因緣。唯然世尊。
　　　願為解說除我等疑。及未來世諸善男子。聞此事已亦不生疑。】</經>
　　此是譬說。父少子老，難以令人相信。
　　此無量從地涌出菩薩，已於無量千萬億劫，精進於佛道。三昧是定，已能於無
量百千萬種定，入、出、住，皆得自在。皆已得大神通，久修清淨梵行。皆能次第
修習菩提善法。
　　巧於問<答>答。</答>愚痴眾生，若有人問，則不會回答；不要說是愚痴眾生，就連聲聞
弟子，也不能隨問隨答，要是有人問他法，他會說如果我知道，我會回<答>答。</答>菩薩則
否，要是問他，答來自如，無所不答，問什麼法就答甚麼法，這是巧於問<答>答。</答>
　　世尊言成佛道時，令其初發菩提心，教化示導，向於無上菩提。我等雖信佛無
虛語，然諸新發心菩薩於佛滅後，聞如是語，或不信受，因而起破法因緣。願佛慈
悲開示，除我等疑。
　　<經>【爾時彌勒菩薩欲重宣此義。而說偈言
　　　佛昔從釋種　出家近伽耶　坐於菩提樹　爾來尚未久　此諸佛子等
　　　其數不可量　久已行佛道　住於神通力　善學菩薩道　不染世間法
　　　如蓮華在水　從地而踊出　皆起恭敬心　住於世尊前　是事難思議
　　　云何而可信　佛得道甚近　所成就甚多　願為除眾疑　如實分別說
　　　譬如少壯人　年始二十五　示人百歲子　髮白而面皺　是等我所生
　　　子亦說是父　父少而子老　舉世所不信　世尊亦如是　得道來甚近
　　　是諸菩薩等　志固無怯弱　從無量劫來　而行菩薩道　巧於難問答
　　　其心無所畏　忍辱心決定　端正有威德　十方佛所讚　善能分別說
　　　不樂在人眾　常好在禪定　為求佛道故　於下空中住　我等從佛聞
　　　於此事無疑　願佛為未來　演說令開解　若有於此經　生疑不信者
　　　即當墮惡道　願今為解說　是無量菩薩　云何於少時　教化令發心
　　　而住不退地】</經>
　　善學菩薩道。菩薩道者，六度萬行也。
　　如蓮華在水，形容不染世間法。
　　巧於難問答，能善巧答所難問也。
　　其心無所畏。以具十力故，說法無所畏也。
<篇>妙法蓮華經講記</篇>

　　　　<節>如來壽量品第十六</節>
　　此品仍是明身實身權。身實者，三身即一身，三即一者，三非三也，三而非三
是實；身權者，一身即三身，一即三者，一非一也，一而非一是權。
　　一則無量，三則有量。一而三無量即量，三而一量即無量。故身實壽量，量即
無量；身權壽量，無量即量。此法非縱非橫，不可思議。此品之義，旨在明即實而
權，即權而實。
　　先講如來，乘如實道來成正覺，故名如來。如實道者，無性隨緣，隨緣無性也
。無性是真空，隨緣成幻有。如者不二不異，實者不生不滅。幻有不可得，故不二
不異；真空不可得，故不生不滅。法不可得，故不二不異，不生不滅。若有不可得
，此不可得即是得，故不可得亦不可得，方是如實義。不可得，說法身；不可得亦
不可得，說報身化身。三身非三，非三而三，故報身者報法身，化身者化法身。
　　法如如境者，理也。乘此如如理，來成正覺者，如如智也。法如如為本覺，如
如智為始覺，始本既合，不縱不橫，猶十方虛空，唯是虛空。雖是一虛空，而體即
十方虛空。約理而言，曰清淨法身。約智而言，曰智慧法身。智慧法身者，報身佛
也。由報起化，乃有千百億化身。故法如如，無有分別。以如如智契理，始有來也
，是名如來。
　　是知如來者，智契於理，亦曰境智。境智者，始覺合本覺也，二而不二，不二
而二。故如來者，無來無去。無來而來，無去而去。來而無來，去而無去。
　　法華文句依法如如境與如如智解釋如來二字，今亦因之。法如如，如如智，見
於金光明經。實與楞伽五法之「真智、如如」同義。法如如即楞伽之如如，如如智
即楞伽之真智。故如來者，具含法報化三身之義。
　　天台宗以毗盧遮那，為法身佛，毗盧遮那譯為遍一切處。盧舍那譯淨滿，為報
身佛。釋迦牟尼為化身佛。但華嚴宗認為，毗盧遮那，亦曰毗盧舍那，即盧舍那的
具稱，而盧舍那即毗盧舍那的略稱。此皆文外閑話，我們不必管他。總之，如來者
，具合法報化三身之義。
　　現在再講壽量。約隨緣無性，量即無量；約無性隨緣，無量即量。全事即理，
全理成事也。理不礙事，無量即量；事不礙理，量即無量。猶一水即是千波，千波
只是一水。
　　若強作分別，法身者非有量非無量，等同虛空。虛空無形無相，非有量也；虛
空遍滿十方，非無量也。故知法身亦得謂有量，亦得謂無量。謂無量者，虛空無相
也；謂有量者，虛空橫遍十方也。
　　報身亦得謂有量，亦得謂無量。因為修因證果，成就報身故有量。既成佛已，
即是法身，法身不生不滅故無量。所以金剛喻定以前（等覺以前）有量，金剛喻定
以後無量。
　　化身亦得謂有量，亦得謂無量。何以故？應緣度化，現生現滅故有量；十方普
現，應不斷，既然不斷，則是無量。
　　<經>【爾時佛告諸菩薩及一切大眾諸善男子。汝等當信解如來誠諦之語。復告
　　　大眾。汝等當信解如來誠諦之語。又復告諸大眾。汝等當信解如來誠諦
　　　之語。是時菩薩大眾。彌勒為首合掌白佛言。世尊。唯願說之。我等當
　　　信受佛語。如是三白已。復言唯願說之。我等當信受佛語。】</經>
　　如來將說此如來壽量時，再三告誡，恐怕法華會上菩薩生疑惑。佛三番告誡，
彌勒及諸菩薩，亦具誠三請。
　　<經>【爾時世尊。知諸菩薩三請不止。而告之言。汝等諦聽。如來祕密神通之
　　　力。一切世間天人及阿修羅。皆謂今釋迦牟尼佛出釋氏宮去伽耶城不遠
　　　坐於道場。得阿耨多羅三藐三菩提。然善男子。我實成佛已來。無量無
　　　邊百千萬億那由他劫。譬如五百千萬億那由他阿僧祇三千大千世界。假
　　　使有人末為微塵。過於東方五百千萬億那由他阿僧祇國。乃下一塵。如
　　　是東行盡是微塵。諸善男子。於意云何。是諸世界。可得思惟校計知其
　　　數不。彌勒菩薩等俱白佛言。世尊。是諸世界無量無邊非算數所知。亦
　　　非心力所及。一切聲聞辟支佛。以無漏智。不能思惟知其限數。我等住
　　　阿惟越致地。於是事中亦所不達。世尊。如是諸世界無量無邊。爾時佛
　　　告大菩薩眾。諸善男子。今當分明宣語汝等。是諸世界。若著微塵及不
　　　著者。盡以為塵一塵一劫。我成佛已來。復過於此百千萬億那由他阿僧
　　　祇劫。】</經>
　　如來秘密神通之力，如來沒有秘密，眾生不解才構成秘密。不是佛有意秘密，
是眾生不知不見才構成秘密。
　　天人阿修羅表示三善道。為何三惡道不講？他們為苦所逼，根本不知釋迦佛出
世。伽耶成道，是化身佛。伽耶成道是權，世尊實於塵點劫以前，即成佛道。
　　住阿惟越致地，即住不退地。
　　若著微塵處，及不著微塵處，盡磨為塵。一塵一劫，是謂塵點劫。我成佛以來
，復過於此百千萬億那由他阿僧祇劫。
　　<經>【自從是來。我常在此娑婆世界說法教化。亦於餘處百千萬億那由他阿僧
　　　祇國導利眾生。】</經>
　　自是以來，我常在娑婆世界，及十方世界，度化眾生。
　　<經>【諸善男子。於是中間。我說燃燈佛等。又復言其入於涅槃。如是皆以方
　　　便分別。】</經>
　　我說燃燈佛與我授記，又說其入涅槃，此皆方便而說。
　　<經>【諸善男子。若有眾生來至我所。我以佛眼。觀其信等諸根利鈍。隨所應
　　　度。處處自說名字不同年紀大小。亦復現言當入涅槃。又以種種方便說
　　　微妙法。能令眾生發歡喜心。諸善男子。如來。見諸眾生樂於小法德薄
　　　垢重者。為是人說。我少出家得阿耨多羅三藐三菩提。然我實成佛已來
　　　久遠若斯。但以方便教化眾生。令入佛道作如是說。】</經>
　　肉眼天眼慧眼法眼佛眼，是為五眼。佛圓具五眼，故曰佛眼。父母所生肉眼，
見粗色不見細色，見近不見遠，有物障隔則不能見。天眼見細色，能見遠不為物所
障隔，同時能見未來。肉、天二眼，皆見假色而執為真實。慧眼見空理，偏見於真
，故不見有為法，不見無為法，不見一切法。法眼能分別一切如幻法，慧眼不能分
別。法眼之功，所謂出空入假也。佛眼者，圓具五眼。於五眼中，淺不具深，深必
具淺。故佛眼者，具肉天慧法諸眼。
　　又以種種方便，說微妙法。微妙者，無上甚深微妙法。百千萬劫難遭遇。何為
微妙法？此法甚深。無則隨緣無性；有則無性隨緣。說一則一即萬法，說多則萬法
即一。此法謂之微妙法。
　　小乘人樂於小法。小法者生滅法。道德淺薄，業垢深重，若為說我無量劫前已
成佛，恐其不信，故告之曰少年出家，六年苦行，於菩提樹下，得阿耨多羅三藐三
菩提，成就佛果。然我實成佛以來，久遠若斯。但以方便教化眾生，作如是說。
　　<經>【諸善男子。如來所演經典。皆為度脫眾生。或說己身或說他身。或示己
　　　身或示他身。或示己事或示他事。諸所言說皆實不虛。所以者何。如來
　　　。如實知見三界之相。無有生死若退若出。亦無在世及滅度者。非實非
　　　虛非如非異。不如三界見於三界。如斯之事。如來明見無有錯謬。以諸
　　　眾生有種種性種種欲種種行種種憶想分別故。欲令生諸善根。以若干因
　　　緣譬喻言辭種種說法。所作佛事未曾暫廢。如是我成佛已來甚大久遠。
　　　壽命無量阿僧祇劫常住不滅。】</經>
　　金剛經云：「云何為人演說？不取於相，如如不動。」若能如如說法，則說名
相，而不著名相。示己身己事，而不著己身己事相；示他身他事，而不著他身他事
相。總之，無性隨緣，隨緣無性，故凡有所說，皆實不虛。
　　三界如空華，故無生無死無退無出，無在世無滅度，非實非虛，非如非異。如
者不異也，換句話說，非不異非異。不如三界見於三界，即不同於三界，而現於三
界。見字讀如現字。何以故？以三界如空華，一切不可得故。諸法性空名實，諸法
緣起假有名虛。性空即緣起故非實，緣起即性空故非虛。緣起即性空，故差異即無
差異；性空即緣起，故無差異即差異。
　　以眾生有種種根性、種種欲求、種種造作、種種憶想分別，故說法不同。種種
憶想分別者，眾生所起貪瞋痴慢疑，有所不同也。
　　因緣，度眾生要隨順眾生因緣，做農的和做商的，不可能講一樣的法，須看因
緣。
　　譬喻，所有言說、文字皆是譬喻。其實大家說話皆是譬喻。何以故？一切法不
可說，法性不可說。譬如說：今天天氣很熱，熱這個字就是譬喻。何以故？熱這個
字，根本不熱。摸一摸並不熱。熱這個音聲也不熱，如果它熱的話，則我的嘴就受
不了。心想此熱，亦不熱，若是熱的話，則我的心也受不了了。心思、口言、手觸
皆不熱，故知是譬喻而已。以不假因緣譬喻，不能使眾生知此法。
　　佛言，其實我成佛以來，甚大久遠。
　　<經>【諸善男子。我本行菩薩道所成壽命。今猶未盡復倍上數。然今非實滅度
　　　。而便唱言當取滅度。如來以是方便教化眾生。所以者何。若佛久住於
　　　世。薄德之人不種善根。貧窮下賤貪著五欲。入於憶想妄見網中。若見
　　　如來常在不滅。便起憍恣而懷厭怠。不能生難遭之想恭敬之心。是故如
　　　來以方便說。比丘當知。諸佛出世難可值遇。所以者何。諸薄德人。過
　　　無量百千萬億劫。或有見佛或不見者。以此事故我作是言。諸比丘。如
　　　來難可得見。斯眾生等聞如是語。必當生於難遭之想。心懷戀慕渴仰於
　　　佛。便種善根。是故如來。雖不實滅而言滅度。】</經>
　　善男子！我於塵點劫前，行菩薩道圓滿而成就之法身慧命，今猶未盡。甚而言
之，我行菩薩道所成壽命，復倍上數之塵點劫也。今猶未盡實非滅度，而言滅度。
佛於最後八年方說法華，法華涅槃圓滿以後，即取涅槃。故曰今非實滅，而言取滅
。以既證法身，即無生無滅，以度生方便而言取滅也。
　　所以者何？若佛不方便言取滅而久住於世，則薄德之人，仰賴有佛住世，便不
修善法不種善根。是故如來方便說入涅槃。是故如來，雖不實滅度，而言滅度。
　　<經>【又善男子。諸佛如來法皆如是。為度眾生皆實不虛。譬如良醫智慧聰達
　　　。明練方藥善治眾病。其人多諸子息。若十二十乃至百數。以有事緣遠
　　　至餘國。諸子於後飲他毒藥。藥發悶亂宛轉于地。是時其父還來歸家。
　　　諸子飲毒。或失本心或不失者。遙見其父皆大歡喜。拜跪問訊善安隱歸
　　　。我等愚癡誤服毒藥。願見救療更賜壽命。父見子等苦惱如是。依諸經
　　　方。求好藥草色香美味皆悉具足。擣篩和合與子令服。而作是言。此大
　　　良藥。色香美味皆悉具足。汝等可服。速除苦惱無復眾患。其諸子中不
　　　失心者。見此良藥色香俱好。即便服之病盡除愈。餘失心者。見其父來
　　　。雖亦歡喜問訊求索治病。然與其藥而不肯服。所以者何。毒氣深入失
　　　本心故。於此好色香藥而謂不美。父作是念。此子可愍。為毒所中心皆
　　　顛倒。雖見我喜求索救療。如是好藥而不肯服。我今當設方便令服此藥
　　　。即作是言。汝等當知。我今衰老死時已至。是好良藥今留在此。汝可
　　　取服勿憂不差。作是教已復至他國。遣使還告。汝父已死。是時諸子聞
　　　父背喪。心大憂惱而作是念。若父在者。慈愍我等能見救護。今者捨我
　　　遠喪他國。自惟孤露無復恃怙。常懷悲感心遂醒悟。乃知此藥色味香美
　　　。即取服之毒病皆愈。其父聞子悉已得差。尋便來歸咸使見之。】</經>
　　諸佛法皆如是。諸佛實不滅度，而言滅度。此是度眾生之方便，非虛妄說也。
因為成佛以後，即是法身金剛不壞之體。而言滅度者，乃佛方便也。
　　以下譬喻說。譬如良醫醫子，言佛方便示現，三世益物，皆不虛妄。良醫遠行
，譬過去世益物。歸見子病，與藥而諸子不肯服，是故復去，譬現在世應化益物。
子服藥病愈，即還復而來，譬末來世應化益物。
　　譬如良醫，智慧通達。用譬佛也。佛稱大醫王，知眾生病，知眾生病因，知眾
生病之對治，知眾生病愈。知病者，知苦也。知病因者，斷集也。知對治者，修道
也。知病愈者，證滅也。
　　其人多諸子息，譬佛視眾生如子息也。若十、二十，乃至百數。有人以三乘判
，十者聲聞乘，二十者辟支佛乘，百數者菩薩。菩薩是成佛因地，而一切眾生皆有
佛性，故稱菩薩為佛子，以百數為喻。且聲聞者下乘，辟支佛者中乘，菩薩為大乘
，故以十、二十、百數為喻。
　　以有事緣，遠至餘國。譬過去世，應化度生，而現入滅，示現他方國土，廣行
佛事。
　　諸子飲他毒，譬無佛世，眾生因邪師教，三毒熾盛。藥發悶亂，宛轉於地。眾
生以三毒造諸惡業，墮入六道輪迴。
　　其父還來歸家，譬出釋宮出家修道示現成佛。諸子或失本心者，譬無善根，與
三乘教不相應者；不失心者，譬尚能與三乘教機感相應者。
　　遙見父來皆歡喜者，佛雖出世，而眾生為見思煩惱所障，不能親近法身，故稱
遙見。然聞佛出世，亦皆歡喜。
　　依諸經方，求好藥草。佛說十二部經，教修八萬四千法門。色香美味，譬佛說
戒定慧也。
　　不失心者如法修行得益。失心者不肯滅貪瞋痴，修戒定慧，佛為此輩，示現滅
度也。
　　復至他國者，遊化十方也，於此土示滅，於他方示現。是時諸子聞父背喪，乃
感佛難遇，乃能如法修行。其父聞子病痊愈，尋便來歸，譬未來應化益物。
　　<經>【諸善男子。於意云何。頗有人能說此良醫虛妄罪不。不也世尊。佛言。
　　　我亦如是。成佛已來。無量無邊百千萬億那由他阿僧祇劫。為眾生故。
　　　以方便力言當滅度。亦無有能如法說我虛妄過者。】</經>
　　以法合譬，用示佛無虛妄。
　　<經>【爾時世尊欲重宣此義。而說偈言
　　　自我得佛來　所經諸劫數　無量百千萬　億載阿僧祇　常說法教化
　　　無數億眾生　令入於佛道　爾來無量劫　為度眾生故　方便現涅槃
　　　而實不滅度　常住此說法　我常住於此　以諸神通力　令顛倒眾生
　　　雖近而不見】</經>
　　重頌長行，先示佛壽無量，無時不住世教化眾生。然眾生惑業深重，為惑業所
障，佛雖常住於此，而眾生不見法身。故曰我常住於此，以諸神通力，令顛倒眾生
，雖近而不見。
　　<經>【眾見我滅度　廣供養舍利　咸皆懷戀慕　而生渴仰心　眾生既信伏
　　　質直意柔軟　一心欲見佛　不自惜身命　時我及眾僧　俱出靈鷲山
　　　我時語眾生　常在此不滅　以方便力故　現有滅不滅　餘國有眾生
　　　恭敬信樂者　我復於彼中　為說無上法　汝等不聞此　但謂我滅度
　　　我見諸眾生　沒在於苦惱　故不為現身　令其生渴仰　因其心戀慕
　　　乃出為說法　神通力如是　於阿僧祇劫　常在靈鷲山　及餘諸住處
　　　眾生見劫盡　大火所燒時　我此土安隱　天人常充滿　園林諸堂閣
　　　種種寶莊嚴　寶樹多花　眾生所遊樂　諸天擊天鼓　常作眾伎樂
　　　雨曼陀羅花　散佛及大眾　我淨土不毀　而眾見燒盡　憂怖諸苦惱
　　　如是悉充滿】</經>
　　眾見佛滅度，感佛難遇，始信受佛語依教奉行。故佛示現入涅槃，實是度生之
方便。
　　眾生既信伏，質直意柔。眾生既信佛教，伏除三毒，意不剛強，柔軟易調，
方求見佛聞法。
　　時我及眾僧，俱出靈鷲山。是略說三寶俱出靈鷲山。佛成道以後，三寶不具，
唯有佛寶。佛到鹿野苑為五比丘說四諦法，四諦法就是法寶，時五比丘聽到四諦法
都證了果位。四諦法有三轉法輪，示轉的時候，唯有憍陳如得道，勸轉證轉五比丘
皆得道，那時就有僧寶了。所以佛寶、法寶、僧寶在鹿野苑具足。
　　於阿僧祇劫，常在靈鷲山。諸佛是法界身，法界無界，一體常真，故曰佛常在
靈鷲山。劫末火燒，皆眾生業感幻現。於一真法界中，無如是事。故曰我此常寂光
土，安隱不動。
　　天人常充滿，謂園林寶樹等，隨眾生善緣而現。我淨土不毀，淨土是佛的報土
，西方極樂世界是阿彌陀佛的報土，佛的淨土不毀。淨土是依報，若以正報來說即
是法身。法身、淨土是不會被毀掉的。而眾生虛妄見到佛的淨土被燒掉了，所以產
生諸憂怖苦惱，充滿於世間。這是眾生心所造的，不是佛的淨土被燒掉。
　　<經>【是諸罪眾生　以惡業因緣　過阿僧祇劫　不聞三寶名　諸有修功德
　　　柔和質直者　則皆見我身　在此而說法　或時為此眾　說佛壽無量
　　　久乃見佛者　為說佛難值　我智力如是　慧光照無量　壽命無數劫
　　　久修業所得　汝等有智者　勿於此生疑　當斷令永盡　佛語實不虛
　　　如醫善方便　為治狂子故　實在而言死　無能說虛妄　我亦為世父
　　　救諸苦患者　為凡夫顛倒　實在而言滅　以常見我故　而生憍恣心
　　 放逸著五欲　墮於惡道中　我常知眾生　行道不行道　隨所應可度
　　　為說種種法　每自作是意　以何令眾生　得入無上慧　速成就佛身】</經>
　　有修功德眾生，則能見佛聞法，為此等眾生，說佛壽無量，無有滅度；為薄德
眾生，說佛難值。
　　你們當中有智慧的人，不應聽到佛的壽命無量就有疑惑，應常斷諸疑惑心，因
為佛所說的話實在不虛。
　　餘偈易明，不作贅釋。
<篇>妙法蓮華經講記</篇>

　　　　<節>分別功德品第十七 　　　　　　以下弟子慧經記</節>
　　此品明聞壽量品，分別持經人得益，故名分別功德品。文中分別聞經得益功德
，有得無生法忍，有得聞持陀羅尼，有得樂說無礙辯，有得無量旋陀羅尼，有得轉
不退法輪，有得轉清淨法輪，有得八生成菩提，乃至一生成菩提者。
　　智者大師依圓教判位，圓教菩薩於初住始得無生忍，歷住行向地等覺，破四十
一品無明，轉身成佛，茲介紹於后：
　　得無生忍，入十住位。得聞持陀羅尼，入十行位。得樂說辯才，入十迴向位。
得無量旋陀羅尼，入初地。得不退，入二地。得清淨，入三地。八生成無上菩提，
在四地。七生在五地，六生在六地，五生在七地，四生在八地，三生在九地，二生
在十地，一生在等覺。
　　餘家有判，得無生忍入初地，得聞持入二地，得樂說入三地，得旋陀羅尼入四
地，得不退入五地，得清淨入六地……智者謂為乃以別教判。因別教菩薩，登初地
即得無生忍。今於此提出，俾供參考。
　　<經>【爾時大會聞佛說壽命劫數長遠如是無量無邊阿僧祇眾生得大饒益。於時
　　　世尊。告彌勒菩薩摩訶薩。阿逸多。我說是如來壽命長遠時。六百八十
　　　萬億那由他恒河沙眾生。得無生法忍。復有千倍菩薩摩訶薩。得聞持陀
　　　羅尼門。復有一世界微塵數菩薩摩訶薩。得樂說無礙辯才。復有一世界
　　　微塵數菩薩摩訶薩。得百千萬億無量旋陀羅尼。復有三千大千世界微塵
　　　數菩薩摩訶薩。能轉不退法輪。復有二千中國土微塵數菩薩摩訶薩。能
　　　轉清淨法輪。復有小千國土微塵數菩薩摩訶薩。八生當得阿耨多羅三藐
　　　三菩提。復有四四天下微塵數菩薩摩訶薩。四生當得阿耨多羅三藐三菩
　　　提。復有三四天下微塵數菩薩摩訶薩。三生當得阿耨多羅三藐三菩提。
　　　復有二四天下微塵數菩薩摩訶薩。二生當得阿耨多羅三藐三菩提。復有
　　　一四天下微塵數菩薩摩訶薩。一生當得阿耨多羅三藐三菩提。】</經>
　　得無生法忍，初證實相。得聞持者，是實方便智，能生巧用。得樂說辯，能起
化他功德。得旋陀羅尼，於實相法出沒無礙。轉不退輪，始登不退。轉清淨輪，已
得清淨。其餘增道損生，悉如前釋，即所謂八生成道，乃至一生成道。
　　<經>【復有八世界微塵數眾生。皆發阿耨多羅三藐三菩提心。】</經>
　　復有八世界微塵數眾生，發菩提心。
　　<經>【佛說是諸菩薩摩訶薩得大法利時。於虛空中。雨曼陀羅華摩訶曼陀羅華
　　　。以散無量百千萬億眾寶樹下師子座上諸佛。并散七寶塔中師子座上釋
　　　迦牟尼佛及久滅度多寶如來。亦散一切諸大菩薩及四部眾。又雨細末栴
　　　檀沈水香等。於虛空中。天鼓自鳴妙聲深遠。又雨千種天衣。垂諸瓔珞
　　　真珠瓔珞摩尼珠瓔珞如意珠瓔珞。遍於九方眾寶香爐燒無價香。自然周
　　　至供養大會。一一佛上。有諸菩薩執持幡蓋。次第而上至于梵天。是諸
　　　菩薩以妙音聲歌無量頌讚歎諸佛。】</經>
　　佛說如來壽量品諸菩薩聞法得益時，天雨妙花，散諸佛菩薩及四部眾。又雨諸
種香，末香檀香等。又雨天衣珍寶等。諸菩薩歌頌讚佛。
　　<經>【爾時彌勒菩薩從座而起。偏袒右肩合掌向佛。而說偈言
　　　佛說希有法　昔所未曾聞　世尊有大力　壽命不可量　無數諸佛子
　　　聞世尊分別　說得法利者　歡喜充遍身　或住不退地　或得陀羅尼
　　　或無礙樂說　萬億旋總持　或有大千界　微塵數菩薩　各各皆能轉
　　　不退之法輪　復有中千界　微塵數菩薩　各各皆能轉　清淨之法輪
　　　復有小千界　微塵數菩薩　餘各八生在　當得成佛道　復有四三二
　　　如此四天下　微塵諸菩薩　隨數生成佛　或一四天下　微塵數菩薩
　　　餘有一生在　當成一切智　如是等眾生　聞佛壽長遠　得無量無漏
　　　清淨之果報　復有八世界　微塵數眾生　聞佛說壽命　皆發無上心】</經>
　　爾時彌勒菩薩起立，以偈讚佛。先讚佛希有，壽命無量。繼讚諸菩薩聞法得益
。文義明顯易解。
　　<經>【世尊說無量　不可思議法　多有所饒益　如虛空無邊　雨天曼陀羅
　　　摩訶曼陀羅　釋梵如恒沙　無數佛土來　雨栴檀沈水　繽紛而亂墜
　　　如鳥飛空下　供散於諸佛　天鼓虛空中　自然出妙聲　天衣千萬種
　　　旋轉而來下　眾寶妙香爐　燒無價之香　自然悉周遍　供養諸世尊
　　　其大菩薩眾　執七寶幡蓋　高妙萬億種　次第至梵天　一一諸佛前
　　　寶幢懸勝幡　亦以千萬偈　歌詠諸如來　如是種種事　昔所未曾有
　 　 聞佛壽無量　一切皆歡喜　佛名聞十方　廣饒益眾生　一切具善根
　　　以助無上心】</經>
　　以上偈頌，觀文自解。
　　<經>【爾時佛告彌勒菩薩摩訶薩。阿逸多。其有眾生。聞佛壽命長遠如是。乃
　　　至能生一念信解。所得功德無有限量。若有善男子善女人。為阿耨多羅
　　　三藐三菩提故。於八十萬億那由他劫。行五波羅蜜。檀波羅蜜。尸羅波
　　　羅蜜。羼提波羅蜜。毘梨耶波羅蜜。禪波羅蜜。除般若波羅蜜。以是功
　　　德比前功德。百分千分百千萬億分不及其一。乃至算數譬喻所不能知。
　　　若善男子善女人。有如是功德。於阿耨多羅三藐三菩提退者。無有是處
　　　。】</經>
　　佛告彌勒菩薩。阿逸多乃彌勒之名。假使有眾生聽說佛的壽命長遠無量，而能
生一念信解，所得功德，無有限量。
　　行五波羅蜜，除般若波羅蜜。以般若故，其餘五度方名波羅蜜，若無般若，五
度只名布施持戒忍辱精進禪定，不名波羅蜜。以無般若功德，五度只得人天果報故
。
　　般若波羅蜜與法華經，同論諸法實相。般若從因上明諸法實相，法華經從果上
明諸法實相，故說一切眾生悉當成佛。是以有人說般若與法華，一義異名而已。
　　般若言色即空，空即色。色即空便是諸法實相，空即色便是實相諸法，同一真
如法性。即所謂真如隨緣成萬法，空即色也；萬法無性是真如，色即空也。真如隨
緣成萬法，是佛報化二身。萬法無性是真如，乃佛法身。般若者功在始覺，佛即究
竟覺，亦即本覺。以始覺合本覺，乃名究竟覺也。故諸度中，般若最勝。
　　於八十萬億那由他劫，行五波羅蜜，此是人天福報，不得無上菩提。檀波羅蜜
為布施波羅蜜，尸羅波羅蜜為持戒波羅蜜，羼提波羅蜜為忍辱波羅蜜，毗梨耶波羅
蜜為精進波羅蜜，禪波羅蜜為禪定波羅蜜。以如是功德，與聞佛壽命長遠一念信解
之功德相較，百分千分百千萬億分不及其一，乃至算數譬喻所不能知。若善男子善
女人有如是功德，於無上菩提退轉者，無有是處。
　　 <經>【爾時世尊欲重宣此義。而說偈言
　　　若人求佛慧　於八十萬億　那由他劫數　行五波羅蜜　於是諸劫中
　　　布施供養佛　及緣覺弟子　并諸菩薩眾　珍異之飲食　上服與臥具
　　　栴檀立精舍　以園林莊嚴　如是等布施　種種皆微妙　盡此諸劫數
　　　以迴向佛道　若復持禁戒　清淨無缺漏　求於無上道　諸佛之所歎
　　　若復行忍辱　住於調柔地　設眾惡來加　其心不傾動　諸有得法者
　　　懷於增上慢　為此所輕惱　如是亦能忍　若復懃精進　志念常堅固
　　　於無量億劫　一心不懈息　又於無數劫　住於空閑處　若坐若經行
　　　除睡常攝心　以是因緣故　能生諸禪定　八十億萬劫　安住心不亂
　　　持此一心福　願求無上道　我得一切智　盡諸禪定際　是人於百千
　　　萬億劫數中　行此諸功德　如上之所說　有善男女等　聞我說壽命
　　　乃至一念信　其福過於彼　若人悉無有　一切諸疑悔　深心須臾信
　　　其福為如此】</經>
　　假使有人求無上佛慧，無上佛慧即阿耨多羅三藐三菩提。於八十萬億那由他劫
數勤行五波羅蜜，其功德不如聞如來壽量品，一念生信解者。
　　於是諸劫中，布施供養佛以下，分別說勤行五度功德情形。
　　諸有得法者，懷於增上慢。法本無所有不可得，若存有所得見者，即為增上慢
人。
　　最後較量功德說，若人於壽量品，深心須臾信，其福為如是。
　　<經>【其有諸菩薩　無量劫行道　聞我說壽命　是則能信受　如是諸人等
　　　頂受此經典　願我於未來　長壽度眾生　如今日世尊　諸釋中之王
　　　道場師子吼　說法無所畏　我等未來世　一切所尊敬　坐於道場時
　　　說壽亦如是　若有深心者　清淨而質直　多聞能總持　隨義解佛語
　　　如是諸人等 於此無有疑】</經>
　　若有諸菩薩，無量劫行道，方能聞我說壽量品，信受不疑，頂受此經。是諸菩
薩並發願言，願我未來長壽度眾生，如今日世尊一般。願我等將來成佛，論壽量亦
如是。
　　若有深心者，清淨而質直，多聞總持，隨義解語，於此如來壽量品則能無疑。
　　<經>【又阿逸多。若有聞佛壽命長遠解其言趣。是人所得功德無有限量。能起
　　　如來無上之慧。何況廣聞是經。若教人聞。若自持若教人持。若自書若
　　　教人書。若以華香瓔珞幢幡繒蓋香油酥燈供養經卷。是人功德無量無邊
　　　。能生一切種智。】</經>
　　又阿逸多，若有人聞佛壽命長遠，信解其言教義趣，則其功德無有限量，能起
如來無上慧。無上慧者，阿耨多羅三藐三菩提也。聞如來壽量一品，即有如是功德
，何況廣聞是經及教人聞，自持教人持，自書教人書及供養經卷？若供養經卷，能
生一切種智。佛具一切智，共二乘；佛具道種智，共菩薩；佛獨具一切種智，不共
三乘。
　　<經>【阿逸多。若善男子善女人。聞我說壽命長遠深心信解。則為見佛常在耆
　　　闍崛山。共大菩薩諸聲聞眾圍繞說法。又見此娑婆世界。其地琉璃坦然
　　　平正。閻浮檀金以界八道寶樹行列。諸臺樓觀皆悉寶成。其菩薩眾咸處
　　　其中。若有能如是觀者。當知是為深信解相。】</經>
　　此說深信解相。若聞佛說壽量品，深心信解者，則得深信解相。此深信解相，
是親聞佛說壽量品，深心信解。
　　見佛常在耆闍崛山，耆闍崛山即靈山，共大菩薩諸聲聞眾說法，是已見法性。
又見此娑婆世界，璃為地，坦然平正下，是見佛實報莊嚴土。若能如是觀者，是
為深信解相。
　　<經>【又復如來滅後若聞是經。而不毀呰起隨喜心。當知已為深信解相。何況
　　　讀誦受持之者。斯人則為頂戴如來。阿逸多。是善男子善女人。不須為
　　　我復起塔寺及作僧坊以四事供養眾僧。所以者何。是善男子善女人。受
　　　持讀誦是經典者。為已起塔造立僧坊供養眾僧。則為以佛舍利起七寶塔
　　　。高廣漸小至于梵天。懸諸幡蓋及眾寶鈴。華香瓔珞末香塗香燒香。眾
　　　鼓伎樂簫笛箜篌種種舞戲。以妙音聲歌唄讚頌。則為於無量千萬億劫作
　　　是供養已。】</經>
　　次說佛滅後深信解者，并說其功德。
　　聞妙法蓮華經，如何不毀呰，起隨喜心？須對實相法，起隨喜心。什麼是諸法
實相？所謂如是相、如是性、如是體、如是力、如是作、如是因、如是緣、如是果
、如是報、如是本末究竟等。讀是看經文，誦是憶持，受是信受，持是奉行。如果
有人讀誦、信受奉行妙法蓮華經，這個人則為頂戴如來。
　　塔者供佛舍利處，僧坊是大眾僧住的地方。四事供養，是衣服飲食湯藥臥具。
若人受持讀誦法華經，即已具如是功德，不須再作如是供養。
　　梵天，是指十八梵天。（三界諸天，如欲界天，有四王天、忉利天、夜摩天、
兜率天、化樂天、他化自在天。色界天，有初禪的梵眾天、梵輔天、大梵天；二禪
的少光天、無量光天、光音天；三禪的少淨天、無量淨天、遍淨天；四禪的無雲天
、福生天、廣果天、無想天、無煩天、無熱天、善見天、善現天、色究竟天。無色
界天，有空無邊處天、識無邊處天、無所有處天、非想非非想處天。）以無色界無
形無色故不說，只說至於梵天。
　　<經>【阿逸多。若我滅後聞是經典。有能受持若自書若教人書。則為起立僧坊
　　　。以赤栴檀作諸殿堂三十有二。高八多羅樹高廣嚴好。百千比丘於其中
　　　止。園林浴池經行禪窟。衣服飲食床褥湯藥。一切樂具充滿其中。如是
　　　僧坊堂閣若干。百千萬億其數無量。以此現前供養於我及比丘僧。是故
　　　我說如來滅後。若有受持讀誦為他人說。若自書若教人書供養經卷。不
　　　須復起塔寺及造僧坊供養眾僧。況復有人能持是經。兼行布施持戒忍辱
　　　精進一心智慧。其德最勝無量無邊。譬如虛空東西南北四維上下無量無
　　　邊。是人功德亦復如是無量無邊。疾至一切種智。若人讀誦受持是經為
　　　他人說。若自書若教人書。復能起塔及造僧坊。供養讚歎聲聞眾僧。亦
　　　以百千萬億讚歎之法。讚歎菩薩功德。又為他人種種因緣隨義解說此法
　　　華經。復能清淨持戒與柔和者而共同止。忍辱無瞋志念堅固。常貴坐禪
　　　得諸深定。精進勇猛攝諸善法。利根智慧善答問難。】</經>
　　多羅樹，形似棕櫚，體堅如鐵，樹榦中斷則不能活，樹高約七八丈，八多羅樹
約六十餘丈。
　　經行，不是旋繞，是往返而行的。
　　我滅後有能受持法華經者，則為如上供養於我及比丘僧眾。
　　所以我說，我滅後，若有人讀誦受持妙法蓮華經，又為他人說，沒有必要再起
塔寺供養眾僧。何況有人受持讀誦妙法蓮華經外，兼行六度？他的功德更殊勝，很
快證得阿耨多羅三藐三菩提。
　　此是說五品弟子位。圓教有八位，即五品弟子位、六根清淨位、住位、行位、
迴向位、地位、等覺位、妙覺位。自住位開始破無明證法性，直至等覺位，破盡四
十一品無明，轉身成佛。五品弟子位者，即一、隨喜品，隨喜實相法。二、讀誦品
，讀誦受持實相法。三、說法品，以實相法起化他功德。四、兼行六度。五、正行
六度。
　　又為他人種種因緣隨義解說法華經，是法布施。復能持戒忍辱精進禪定智慧，
即正行六度也。
　　<經>【阿逸多。若我滅後。諸善男子善女人。受持讀誦是經典者。復有如是諸
　　　善功德。當知是人已趣道場。近阿耨多羅三藐三菩提坐道樹下。阿逸多
　　　。是善男子善女人。若坐若立若行處。此中便應起塔。一切天人皆應供
　　　養如佛之塔。】</經>
　　坐道樹下，成無上覺也。
　　<經>【爾時世尊欲重宣此義。而說偈言
　　　若我滅度後　能奉持此經　斯人福無量　如上之所說　是則為具足
　　　一切諸供養　以舍利起塔　七寶而莊嚴　表剎甚高廣　漸小至梵天
　　　寶鈴千萬億　風動出妙音　又於無量劫　而供養此塔　華香諸瓔珞
　　　天衣眾伎樂　燃香油酥燈　周匝常照明　惡世法末時　能持是經者
　　　則為已如上　具足諸供養　若能持此經　則如佛現在　以牛頭栴檀
　　　起僧坊供養　堂有三十二　高八多羅樹　上饌妙衣服　床臥皆具足
　　　百千眾住處　園林諸浴池　經行及禪窟　種種皆嚴好　若有信解心
　　　受持讀誦書　若復教人書　及供養經卷　散華香末香　以須曼瞻蔔
　　　阿提目多伽　薰油常燃之　如是供養者　得無量功德　如虛空無邊
　　　其福亦如是　況復持此經　兼布施持戒　忍辱樂禪定　不瞋不惡口
　　　恭敬於塔廟　謙下諸比丘　遠離自高心　常思惟智慧　有問難不瞋
　　　隨順為解說　若能行是行　功德不可量　若見此法師　成就如是德
　　　應以天華散　天衣覆其身　頭面接足禮　生心如佛想　又應作是念
　　　不久詣道樹　得無漏無為　廣利諸人天　其所住止處　經行若坐臥
　　　乃至說一偈　是中應起塔　莊嚴令妙好　種種以供養　佛子住此地
　　　則是佛受用　常在於其中　經行及坐臥】</經>
　　此是重頌。
　　以牛頭栴檀，有山形似牛頭，山上出此栴檀香，故名牛頭栴檀。
　　阿提目多伽，草名，譯為善思夷華。
　　得無漏無為，漏者漏落之謂，漏落於生死曰漏。從因上言，煩惱曰漏，從果上
言，生死曰漏。故生於三界六道者名漏。生死六道其因有二，即煩惱與業，其煩惱
業者，即十二因緣，愛取有三支；其果為生與老死二支。此即三界六道之生死。故
於三界內者，謂之有漏。此指分段生死而言，分段生死以愛潤生，較細的還有變易
生死。
　　若論變易生死，無明是煩惱，行是業，識名色六入觸受則念念生死。阿羅漢辟
支佛不知，以分段生死故，說阿羅漢辟支佛得無漏證。如勝鬘經云，以分段死故，
說阿羅漢辟支佛智我生已盡。故若以變易生死而論，無明行是有漏因，識名色六入
觸受是有漏果。是知唯佛一人，證真無漏也。
　　有為是有造作義，有造作自然有生死。故無為者，實是無生義不可得義。若有
所得，非無為也。
<篇>妙法蓮華經講記</篇>

妙法蓮華經講記卷第六
　　　　<節>隨喜功德品第十八</節>
　　隨喜者，於實相法隨喜也。諸法實相，理事圓融。諸法者，事相也；實相者，
理體也。約事相言，一切事法，能所宛然；約理體言，空無所得，寂滅湛然。諸法
實相，能所宛然而寂滅湛然；實相諸法，寂滅湛然而能所宛然。
　　能所宛然而寂滅湛然，是方便實智，方便實智成實功德。寂滅湛然而能所宛然
，是實方便智，實方便智成權功德。隨者順也，順理則有實功德，順事則有權功德
。順理則聞如來壽量深遠，信順不逆；順事則聞佛三世益物，遍一切處遍一切時，
毫無疑惑。如是事不礙理，理不礙事，信順不二故曰隨。
　　喜者以此法自覺，以此法覺人。自覺者自利，覺人者利他。自利則得無量智慧
，利他則起無量慈悲。故自利者智導悲也，利他者悲導智也。以智導悲，則能讀誦
法華；以悲導智，則能為人演說法華。是知隨喜功德品，實是五品弟子位之隨喜品
也。
　　<經>【爾時彌勒菩薩摩訶薩白佛言。世尊。若有善男子善女人。聞是法華經隨
　　　喜者。得幾所福。而說偈言
　　　世尊滅度後　其有聞是經　若能隨喜者　為得幾所福】</經>
　　彌勒菩薩問，若人聞法華經隨喜者，為得幾所福？
　　<經>【爾時佛告彌勒菩薩摩訶薩。阿逸多。如來滅後。若比丘比丘尼優婆塞優
　　　婆夷。及餘智者若長若幼。聞是經隨喜已。從法會出至於餘處。若在僧
　　　坊若空閑地。若城邑巷陌聚落田里。如其所聞。為父母宗親善友知識隨
　　　力演說。是諸人等聞已隨喜復行轉教。餘人聞已亦隨喜轉教。如是展轉
　　　至第五十。阿逸多。其第五十善男子善女人隨喜功德。我今說之。汝當
　　　善聽。】</經>
　　若比丘、比丘尼、優婆塞、優婆夷，乃指四眾弟子。及餘智者，了達法華經諸
法實相的，是為智者。故此實相法，非智慧者不能入。
　　有人說第五十人，是指十信人。有人說自十地展轉至十迴向，至十行，至十住
，至十信，為第五十人。然看經文，只言展轉至第五十人。今第五十人，言其隨喜
之功德，便知隨喜功德之殊勝也。
　　<經>【若四百萬億阿僧祇世界六趣四生眾生卵生胎生濕生化生。若有形無形。
　　　有想無想。非有想非無想。無足二足四足多足。如是等在眾生數者。有
　　　人求福。隨其所欲娛樂之具皆給與之。一一眾生與滿閻浮提金銀琉璃車
　　　馬腦珊瑚虎珀諸妙珍寶及象馬車乘七寶所成宮殿樓閣等。是大施主。
　　　如是布施滿八十年已。而作是念。我已施眾生娛樂之具。隨意所欲。然
　　　此眾生皆已衰老年過八十。髮白面皺將死不久。我當以佛法而訓導之。
　　　即集此眾生宣布法化示教利喜。一時皆得須陀洹道斯陀含道阿那含道阿
　　　羅漢道。盡諸有漏於深禪定皆得自在具八解脫。於汝意云何。是大施主
　　　所得功德寧為多不。彌勒白佛言。世尊。是人功德甚多無量無邊。若是
　　　施主。但施眾生一切樂具功德無量。何況令得阿羅漢果。佛告彌勒。我
　　　今分明語汝。是人以一切樂具。施於四百萬億阿僧祇世界六趣眾生。又
　　　令得阿羅漢果。所得功德。不如是第五十人。聞法華經一偈隨喜功德。
　　　百分千分百千萬億分不及其一。乃至算數譬喻所不能知。】</經>
　　以是較量功德，用顯第五十人隨喜法華功德之殊勝。假使以財布施，乃至令眾
生得阿羅漢的功德，不及是第五十人聞法華經一偈隨喜的功德。此何原因？以財布
施得人天福報，以法布施令證阿羅漢果，都不如佛。隨喜法華經，是實相法，實相
是佛。如維摩詰經，佛問維摩詰，汝云何觀佛？維摩詰答，觀身實相，觀佛亦然。
　　<經>【阿逸多。如是第五十人展轉聞法華經隨喜功德。尚無量無邊阿僧祇。何
　　　況最初於會中聞而隨喜者。其福復勝無量無邊阿僧祇。不可得比。】</經>
　　此段文義顯明，則知第五十人，意非在十信位了。
　　<經>【又阿逸多。若人為是經故。往詣僧坊若坐若立。須臾聽受。緣是功德轉
　　　身所生。得好上妙象馬車乘珍寶輦輿及乘天宮。若復有人。於講法處坐
　　　。更有人來。勸令坐聽。若分座令坐。是人功德轉身。得帝釋坐處。若
　　　梵王坐處。若轉輪聖王所坐之處。】</經>
　　往聽法華，須臾聽受，即得此福報。一日一夜有三十須臾，不過此處指片刻時
間。
　　<經>【阿逸多。若復有人語餘人言。有經名法華可共往聽。即受其教。乃至須
　　　臾間聞。是人功德轉身。得與陀羅尼菩薩共生一處。利根智慧。百千萬
　　　世終不瘖。口氣不臭。舌常無病。口亦無病。齒不垢黑。不黃不。
　　　亦不缺落。不差不曲。脣不下垂。亦不褰縮。不。不瘡胗。亦不缺
　　　壞。亦不喎斜。不厚不大。亦不黧黑。無諸可惡。鼻不匾。亦不曲戾
　　　。面色不黑。亦不狹長。亦不窊曲。無有一切不可喜相。脣舌牙齒悉皆
　　　嚴好。鼻修高直面貌圓滿。眉高而長額廣平正。人相具足世世所生。見
　　　佛聞法信受教誨。阿逸多。汝且觀是勸於一人令往聽法功德如此。何況
　　　一心聽說讀誦。而於大眾為人分別如說修行。】</經>
　　勸人聽法之功德。
　　亦不褰縮，褰者翹起也。
　　不瘡胗，胗音枕，口瘡也。
　　亦不喎（咼）斜，咼音塊，口戾也。
　　鼻不匾，鼻不平薄。
　　亦不窊曲，窊音窪，不正也。
　　黧黑是又黃又黑。
　　阿逸多！勸一人聽法，功德尚且如此。何況一心聽法讀誦，為他人說，如說修
行呢？
　　<經>【爾時世尊欲重宣此義。而說偈言
　　　若人於法會　得聞是經典　乃至於一偈　隨喜為他說　如是展轉教
　　　至于第五十　最後人獲福　今當分別之　如有大施主　供給無量眾
　　　具滿八十歲　隨意之所欲　見彼衰老相　髮白而面皺　齒形枯竭
　　　念其死不久　我今應當教　令得於道果　即為方便說　涅槃真實法
　　　世皆不牢固　如水沫泡焰　汝等咸應當　疾生厭離心　諸人聞是法
　　　皆得阿羅漢　具足六神通　三明八解脫】</經>
　　阿羅漢具六神通，不具三明，大阿羅漢，具六神通復具三明。三明者，宿命明
，知過去世，天眼明，知未來世，漏盡明，知現在世。
　　八解脫即：一、內有色觀外色解脫。二、內無色觀外色解脫。三、淨解脫身作
證具足住。四、空處解脫。五、識處解脫。六、無所有處解脫。七、非想非非想處
解脫。八、滅受想解脫。
　　<經>【最後第五十　聞一偈隨喜　是人福勝彼　不可為譬喻　如是展轉聞
　　　其福尚無量　何況於法會　初聞隨喜者　若有勸一人　將引聽法華
　　　言此經深妙　千萬劫難遇　即受教往聽　乃至須臾聞　斯人之福報
　　　今當分別說　世世無口患　齒不黃黑　脣不厚褰缺　無有可惡相
　　　舌不乾黑短　鼻高修且直　額廣而平正　面目悉端嚴　為人所喜見
　　　口氣無臭穢　優華之香　當從其口出　若故詣僧坊　欲聽法華經
　　　須臾聞歡喜　今當說其福　後生天人中　得妙象馬車　珍寶之輦輿
　　　及乘天宮殿　若於講法處　勸人坐聽經　是福因緣得　釋梵轉輪座
　　　何況一心聽　解說其義趣　如說而修行　其福不可量】</經>
　　優羅華，即青蓮華。
　　餘義悉如長行所釋。
<篇>妙法蓮華經講記</篇>

　　　　<節>法師功德品第十九</節>
　　法師功德品，於圓教八位中，是第二位六根清淨位。六根清淨，於天台六即中
，為相似即。向上即為住行向地等覺妙覺位，圓教住位以上便為分證位。破一品無
明證一品法性，至等覺位破盡四十一品無明，證四十一品法性。再破一品佛地無明
，即成究竟佛果。
　　至此已近分證即佛，故曰六根清淨方為道。法華經於六根中明其功德，所以稱
法師功德品。經中說耳舌意三根，各具一千二百功德，眼鼻身三根，各具八百功德
，合為六千功德。六根共具六千，每根應得一千。
　　於此六千功德，各家其說不一，總屬猜佛意旨，茲略介紹於下。
　　有言十善互為莊嚴，成百善功德。自行化他歎人歎法，成四百善功德。約五種
法師而言，成二千善。又有上、中、下品，成六千善功德。
　　有言十善互為莊嚴，成百善功德。自行化他歎人歎法，成四百功德。上中下品
，成一千二百功德。耳舌意三根持經用勝，具得三品，故有一千二百功德。眼鼻身
三根用劣，僅得中下二品，故有八百功德。
　　這種說法，有不妥之處。因為依經文，六根清淨，具六根互用之功。例如鼻根
功德，有舌根耳根意根之用，怎能謂其用劣僅得中下二品呢？
　　法華文句云，按三業安樂行中，即有十善。一善有十，即成百善。每一善中有
十如，即成千善。就化他行，成二千善。約如來室如來衣如來座，成六千善。六根
清淨，一一根皆有一千功德。……若論六根清淨，則不言功德若多若少。若言莊嚴
，則能盈能縮能等。等莊嚴者，根根各具一千；顯其能盈，則言一千二百；顯其能
縮，則言八百功德。
　　法華文句雖據經作解，但依然是猜佛意旨。我們不得更好的解釋，姑且依之。
　　<經>【爾時佛告常精進菩薩摩訶薩。若善男子善女人。受持是法華經。若讀若
　　　誦若解說若書寫。是人當得八百眼功德。千二百耳功德。八百鼻功德。
　　　千二百舌功德。八百身功德。千二百意功德。以是功德莊嚴六根皆令清
　　　淨。】</經>
　　受持法華經，眼具八百功德，耳具千二百功德，鼻具八百功德，舌具千二百功
德，身具八百功德，意具千二百功德。以是六千功德，莊嚴六根，皆令清淨，圓具
五眼也。
　　<經>【是善男子善女人。父母所生清淨肉眼。見於三千大千世界。內外所有山
　　　林河海。下至阿鼻地獄上至有頂。亦見其中一切眾生。及業因緣果報生
　　　處。悉見悉知。】</經>
　　父母所生清淨肉眼，即能具足五眼，此是受持法華經之殊勝功德。「見於三千
大千世界……上至有頂」，此是天眼。天眼有報得及修得。譬如生於天道，則具天
眼。鬼亦有天眼。此是報得。修戒定慧，成聖賢，亦具天眼。此是修得。
　　天眼有程度之不同。如色界梵天王，見所管轄之三千大千世界，而見不到三千
大千世界以外，因有風輪阻礙，故看不見。小阿羅漢，見小千世界，大阿羅漢，見
三千大千世界。辟支佛見一百個三千大千世界，不受風輪阻礙。
　　<經>【爾時世尊欲重宣此義。而說偈言
　　　若於大眾中　以無所畏心　說是法華經　汝聽其功德　是人得八百
　　　功德殊勝眼　以是莊嚴故　其目甚清淨　父母所生眼　悉見三千界
　　　內外彌樓山　須彌及鐵圍　并諸餘山林　大海江河水　下至阿鼻獄
　　　上至有頂處　其中諸眾生　一切皆悉見　雖未得天眼　肉眼力如是】</經>
　　偈是重頌，義如長行所釋。
　　於大眾中，以無所畏心，說是法華經。是人深入實相，說法時乃真語者實語者
如語者不異語者不誑語者，故說法華經無所畏也。佛具十力，故說法無所畏。
　　彌樓山譯為高山。須彌山譯妙高山。九山八海最外一重山，純鐵所成，名鐵圍
山。
　　有頂處，即色究竟天。
　　<經>【復次常精進。若善男子善女人。受持此經。若請若誦若解說若書寫。得
　　　千二百耳功德。以是清淨耳。聞三千大千世界。下至阿鼻地獄上至有頂
　　　。其中內外種種語言音聲。象聲馬聲牛聲車聲。啼哭聲愁歎聲。螺聲鼓
　　　聲。鍾聲鈴聲。笑聲語聲。男聲女聲童子聲童女聲。法聲非法聲。苦聲
　　　樂聲。凡夫聲聖人聲。喜聲不喜聲。天聲龍聲夜叉聲乾闥婆聲阿修羅聲
　　　迦樓羅聲緊那羅聲摩羅伽聲。火聲。水聲風聲。地獄聲畜生聲餓鬼聲
　　　。比丘聲比丘尼聲。聲聞聲辟支佛聲。菩薩聲佛聲。以要言之。三千大
　　　千世界中。一切內外所有諸聲。雖未得天耳。以父母所生清淨常耳。皆
　　　悉聞知如是分別種種音聲。而不壞耳根。】</經>
　　以持經功德，雖是父母所生肉耳，便能具有天耳、慧耳、法耳、佛耳之功德。
　　自聞三千大千世界，下至比丘比丘尼聲，係天耳功德。聲聞辟支佛聲，係慧耳
功德。菩薩聲係法耳功德，佛聲係佛耳功德。
　　而不壞耳根者，雖聞眾多聲，然不雜亂，欲聞何聲，便只聞何聲，餘聲不亂其
聞性，曰不壞耳根。
　　<經>【爾時世尊欲重宣此義。而說偈言
　　　父母所生耳　清淨無濁穢　以此常耳聞　三千世界聲　象馬車牛聲
　　　鍾鈴螺鼓聲　琴瑟箜篌聲　簫笛之音聲　清淨好歌聲　聽之而不著
　　　無數種人聲　聞悉能解了　又聞諸天聲　微妙之歌音　及聞男女聲
　　　童子童女聲　山川嶮谷中　迦陵頻伽聲　命命等諸鳥　悉聞其音聲】</經>
　　迦陵頻伽、命命鳥等，皆為鳥名。
　　<經>【地獄眾苦痛　種種楚毒聲　餓鬼飢渴逼　求索飲食聲　諸阿修羅等
　　　居在大海邊　自共語言時　出于大音聲　如是說法者　安住於此間
　　　遙聞是眾聲　而不壞耳根　十方世界中　禽獸鳴相呼　其說法之人
　　　於此悉聞之　其諸梵天上　光音及遍淨　乃至有頂天　言語之音聲
　　　法師住於此　悉皆得聞之　一切比丘眾　及諸比丘尼　若讀誦經典
　　　若為他人說　法師住於此　悉皆得聞之　復有諸菩薩　讀誦於經法
　　　若為他人說　撰集解其義　如是諸音聲　悉皆得聞之　諸佛大聖尊
　　　教化眾生者　於諸大會中　演說微妙法　持此法華者　悉皆得聞之
　　　三千大千界　內外諸音聲　下至阿鼻獄　上至有頂天　皆聞其音聲
　　　而不壞耳根　其耳聰利故　悉能分別知　持是法花者　雖未得天耳
　　　但用所生耳　功德已如是】</經>
　　其耳聰利故，悉能分別知。此是法耳，以慧耳不能分別一切有為無為諸法，只
能觀其空理。再者，三千大千界，內外諸音聲。此亦係菩薩法耳，以阿羅漢及梵天
王，只能聞三千大千世界以內，三千大千世界以外有風輪障礙故，不能得聞。
　　<經>【復次常精進。若善男子善女人。受持是經。若讀若誦若解說若書寫。成
　　　就八百鼻功德。以是清淨鼻根。聞於三千大千世界上下內外種種諸香。
　　　須曼那華香。闍提華香。末利華香。瞻蔔華香。波羅羅華香。赤蓮華香
　　　。青蓮華香。白蓮華香。華樹香樹香。栴檀香沈水香。多摩羅跋香。
　　　多伽羅香。及千萬種和香。若末若丸若塗香。持是經者。於此間住悉能
　　　分別。】</經>
　　法華經係明實相，故其功德圓滿無上。父母所生肉鼻，亦復圓具肉天慧法佛五
種鼻德。
　　瞻葡（薝葡）華很香，經云薝葡華雖萎，猶勝餘華香。
　　今以眼根為例，說明肉天慧法佛五種功德。所謂樹香，是鼻根有舌根之用。
　　肉眼見粗色，不能見細色；能見近色，不能見遠色；肉眼為色塵所障，有隔礙
即不能見。
　　天眼可見細色，遠近皆見，不為物所障礙。同時天眼還有一種功德，眼根與意
互用，則能見未來。總之肉天二眼所見，皆是假相，慧眼方見真實。
　　慧眼，二乘慧眼，與佛真空慧眼不同。二乘慧眼見法空性。佛的真空慧眼，見
空是假之空，假是空之假，一切亦空亦假，一切非空非假。總之，不見有為法，不
見無為法，不見一切法名慧眼。
　　法眼，二乘慧眼，只見空理，不能分別一切法。菩薩法眼能分別一切法。知假
即是空，空即是假。以空即是假，故能分別一切法；以假即是空，故能不作分別想
。所以能出空入假度眾生。
　　佛眼，圓具五眼，六根互用。見一切法空，一切法假，一切法亦空亦假，一切
法非空非假。
　　其餘諸根功德，以此類推。
　　持法華功德，圓教所攝，能六根互用，由此鼻根功德中，可以看出。
　　<經>【又復別知眾生之香。象香馬香牛羊等香。男香女香。童子香童女香。及
　　　草木叢林香。若近若遠所有諸香。悉皆得聞分別不錯。】</經>
　　此是鼻根通於身根。
　　<經>【持是經者。雖住於此。亦聞天上諸天之香。波利質多羅拘鞞陀羅樹香及
　　　曼陀羅華香。摩訶曼陀羅華香。曼殊沙華香。摩訶曼殊沙華香。栴檀沈
　　　水。種種末香。諸雜華香。如是等天香。和合所出之香。無不聞知。又
　　　聞諸天身香。釋提桓因在勝殿上五欲娛樂嬉戲時香。若在妙法堂上為忉
　　　利諸天說法時香。若於諸園遊戲時香。及餘天等男女身香。皆悉遙聞。】</經>
　　五欲娛樂嬉戲時香，說法時香，及遊戲時香等，是鼻根通於耳根意根之用。
　　<經>【如是展轉乃至梵世。上至有頂諸天身香。亦皆聞之。并聞諸天所燒之香
　　　。及聲聞香。辟支佛香。菩薩香。諸佛身香。亦皆遙聞知其所在。雖聞
　　　此香。然於鼻根不壞不錯。若欲分別為他人說。憶念不謬。】</經>
　　諸天身香、聲聞香、辟支佛香、菩薩香、諸佛身香。即以肉鼻，具天慧法佛等
功德。
　　不壞鼻根，於眾香中，欲聞何香即聞何香。
　　<經>【爾時世尊欲重宣此義。而說偈言
　　　是人鼻清淨　於此世界中　若香若臭物　種種悉聞知　須曼那闍提
　　　多摩羅栴檀　沈水及桂香　種種華香　及知眾生香　男子女人香
　　　說法者遠住　聞香知所在　大勢轉輪王　小轉輪及子　群臣諸宮人
　　　聞香知所在】</經>
　　大勢轉輪王，轉輪王有四種，金輪王管四部洲，銀輪王管東西南三洲，銅輪王
管東南二洲，鐵輪王管南閻浮提之一洲。金輪王有千子，銀輪王有五百子，銅輪王
有百子，鐵輪王有五十子。大轉輪王即金輪王，小轉輪王即鐵輪王。
　　<經>【身所著珍寶　及地中寶藏　轉輪王寶女　聞香知所在　諸人嚴身具
　　　衣服及瓔珞　種種所塗香　聞香知其身　諸天若行坐　遊戲及神變
　　　持是法華者　聞香悉能知　諸樹華實　及酥油香氣　指經者住此
　　　悉知其所在　諸山深嶮處　栴檀樹花敷】</經>
　　觀文則知，鼻根清淨，可得六根互用。例如諸樹華實，實者，同舌根之用
也。
　　<經>【眾生在中者　聞香皆能知　鐵圍山大海　地中諸眾生　持經者聞香
　　　悉知其所在　阿修羅男女　及其諸眷屬　諍遊戲時　聞香皆能知
　　　曠野險隘處　師子象虎狼　野牛水牛等　聞香知所在】</經>
　　如是等用，可知同於眼根。
　　<經>【若有懷妊者　未辯其男女　無根及非人　聞香悉能知　以聞香力故
　　　知其初懷妊　成就不成就　安樂產福子　以聞香力故　知男女所念
　　　染欲癡恚心　亦知修善者】</經>
　　此是同於意根。以下類推可知。
　　<經>【地中眾伏藏　金銀諸珍寶　銅器之所盛　聞香悉能知　種種諸瓔珞
　　　無能識其價　聞香知貴賤　出處及所在　天上諸華等　曼陀曼殊沙
　　　波利質多樹　聞香悉能知　天上諸宮殿　上中下差別　眾寶花莊嚴
　　　聞香悉能知　天園林勝殿　諸觀妙法堂　在中而娛樂　聞香悉能知
　　　諸天若聽法　或受五欲時　來往行坐臥　聞香悉能知　天女所著衣
　　　好華香莊嚴　周旋遊戲時　聞香悉能知　如是展轉上　乃至於梵世
　　　入禪出禪者　聞香悉能知】</經>
　　自地中諸伏藏，至出處及所在，皆同意根之用。梵世眾生，修行禪定，即四禪
八定，故曰入禪出禪者。
　　<經>【光音遍淨天　乃至于有頂　初生及退沒　聞香悉能知】</經>
　　光音天遍淨天，乃至有頂之天，皆色界天。
　　<經>【諸比丘眾等　於法常精進　若坐若經行　及讀誦經法　或在林樹下
　　　專精而坐禪　持經者聞香　悉知其所在　菩薩志堅固　坐禪若讀誦
　　　或為人說法　聞香悉能知　在在方世尊　一切所恭敬　愍眾而說法
　　　聞香悉能知　眾生在佛前　聞經皆歡喜　如法而修行　聞香悉能知
　　　雖未得菩薩　無漏法生鼻　而是持經者　先得此鼻相】</經>
　　菩薩無漏，不同小乘無漏。小乘無漏，於因上斷愛取有。愛取是煩惱，有是業
，既斷煩惱業，於果上便不受三界生死苦。菩薩無漏，於因上破無明行。無明是煩
惱，行是業，既斷煩惱業，於果上便不受變易生死苦。於小乘法中，見思煩惱及分
段生死皆名有漏；於菩薩法中，無明煩惱及變易生死亦名有漏。總而言之，所謂漏
者，即惑業苦也。認真來說，唯佛一人真證無漏。
　　<經>【復次常精進。若善男子善女人。受持是經。若讀若誦若解說若書寫。得
　　　千二百舌功德。若好若醜。若美不美。及諸苦物。在其舌根。皆變成
　　　上味。如天甘露無不美者。若以舌根。於大眾中有所演說。出深妙聲能
　　　入其心。皆令歡喜快樂。又諸天子天女釋梵諸天。聞是深妙音聲。有所
　　　演說言論次第。皆悉來聽。及諸龍龍女。夜叉夜叉女。乾闥婆乾闥婆女
　　　。阿修羅阿修羅女。迦樓羅迦樓羅女。緊那羅緊那羅女。摩羅伽摩
　　　羅伽女。為聽法故。皆來親近恭敬供養。及比丘比丘尼優婆塞優婆夷。
　　　國王王子群臣眷屬。小轉輪王大轉輪王。七寶千子內外眷屬。乘其宮殿
　　　俱來聽法。】</經>
　　舌根有兩種功德，一是味覺，二是說法。若人受持法華經，於味覺方面，一切
食物入口，皆如天甘露上味；於說法方面，能演說深妙佛法，悅一切眾生心，令一
切眾生皆來聽法，親近恭敬供養。
　　<經>【以是菩薩善說法故。婆羅門居士國內人民。盡其形壽隨侍供養。又諸聲
　　　聞辟支佛菩薩諸佛。常樂見之。是人所在方面。諸佛皆向其處說法。悉
　　　能受持一切佛法。又能出於深妙法音。】</經>
　　不但人天前來聽法，一切賢聖乃至菩薩佛，亦來護念，常樂見之。諸佛皆向其
處說法，是人悉能受持，并能宣說深妙法音。
　　<經>【爾時世尊欲重宣此義。而說偈言
　　　是人舌根淨　終不受惡味　其有所食噉　悉皆成甘露　以深淨妙聲
　　　於大眾說法　以諸因緣喻　引導眾生心　聞者皆歡喜　設諸上供養
　　　諸天龍夜叉　及阿修羅等　皆以恭敬心　而共來聽法　是說法之人
　　　若欲以妙音　遍滿三千界　隨意即能至　大小轉輪王　及千子眷屬
　　　合掌恭敬心　常來聽受法　諸天龍夜叉　羅剎毘舍闍　亦以歡喜心
　　　常樂來供養　梵天王魔王　自在大自在　如是諸天眾　常來至其所
　　　諸佛及弟子　聞其說法音　常念而守護　或時為現身】</經>
　　重頌釋如長行。
　　<經>【復次常精進。若善男子善女人。受持是經。若讀若誦若解說若書寫。得
　　　八百身功德。得清淨身如淨琉璃。眾生見。其身淨故。三千大千世界
　　　眾生。生時死時上下好醜。生善處惡處。悉於中現。及鐵圍山。大鐵圍
　　　山。彌樓山。摩訶彌樓山等諸山。及其中眾生悉於中現。下至阿鼻地獄
　　　上至有頂。所有及眾生悉於中現。若聲聞辟支佛菩薩諸佛說法。皆於身
　　　中現其色像。】</經>
　　父母所生肉身，以受持法華經功德，圓具天慧法佛之用。世間所有皆於身中現
，具肉身用。上至有頂之天於身中現，具天身用。聲緣二乘於身中現，具慧身用。
菩薩於身中現，具法身用。佛於身中現，具佛身用。今依法華文句，作如是解。
　　<經>【爾時世尊欲重宣此義。而說偈言
　　　若持法花者　其身甚清淨　如彼淨琉璃　眾生皆見　又如淨明鏡
　　　悉見諸色像　菩薩於淨身　皆見世所有　唯獨自明了　餘人所不見
　　　三千世界中　一切諸群萌　天人阿修羅　地獄鬼畜生　如是諸色像
　　　皆於身中現　諸天等宮殿　乃至於有頂　鐵圍及彌樓　摩訶彌樓山
　　　諸大海水等　皆於身中現　諸佛及聲聞　佛子菩薩等　若獨若在眾
　　　說法悉皆現　雖未得無漏　法性之妙身　以清淨常體　一切於中現】</經>
　　偈頌釋如長行。
　　<經>【復次常精進。若善男子善女人。如來滅後受持是經。若讀若誦若解說若
　　　書寫。得千二百意功德。以是清淨意根。乃至聞一偈一句。通達無量無
　　　邊之義。解是義已。能演說一句一偈。至於一月四月乃至一歲。諸所說
　　　法隨其義趣。皆與實相不相違背。若說俗間經書。治世語言資生業等。
　　　皆順正法。三千大千世界六趣眾生。心之所行。心所動作。心所戲論。
　　　皆悉知之。雖未得無漏智慧。而其意根清淨如此。是人有所思惟籌量言
　　　說。皆是佛法無不真實。亦是先佛經中所說。】</經>
　　如來滅後，受持法華經，於意根可獲圓解。圓解者，一解一切解。故聞一偈一
句，能通達無量無邊義。為人演說，一月四月，乃至一歲，皆能不違實相。若說世
間經書，皆能順於正法。
　　能知三千大千世界眾生，心之所念。凡有籌量言說，皆是佛法。
　　<經>【爾時世尊欲重宣此義。而說偈言
　　　是人意清淨　明利無穢濁　以此妙意根　知上中下法　乃至聞一偈
　　　通達無量義　次第如法說　月四月至歲　是世界內外　一切諸眾生
　　　若天龍及人　夜叉鬼神等　其在六趣中　所念若干種　持法花之報
　　　一時皆悉知　十方無數佛　百福莊嚴相　為眾生說法　悉聞能受持
　　　思惟無量義　說法亦無量　終始不忘錯　以持法華故　悉知諸法相
　　　隨義識次第　達名字語言　如所知演說　此人有所說　皆是先佛法
　　　以演此法故　於眾無所畏　持法花經者　意根淨若斯　雖未得無漏
　　　先有如是相　是人持此經　安住希有地　為一切眾生　歡喜而愛敬
　　　能以千萬種　善巧之語言　分別而說法　持法花經故】</經>
　　以此妙意根，如上中下法。即一解一切解也。
　　思惟無量義，說法亦無量。其解既圓，故說法亦圓。
　　安住希有地。安住圓教六根清淨位也。得六根清淨者，可分證成佛，故稱希有
地。
<篇>妙法蓮華經講記</篇>

　　　　<節>常不輕菩薩品第二十</節>
　　此品引釋迦牟尼佛本生作證，明流通益物。菩薩知眾生皆具佛性，皆當成佛，
不敢輕慢眾生，故號常不輕。
　　常不輕菩薩禮敬讚歎一切，如眾生皆當成佛，是密說一乘。以後得六根清淨，
具足智慧，是顯說一乘。密說顯說，總在弘通法華。
　　常不輕弘通法華，具足三事四行。三事者，入如來室──慈悲心常行不改；著
如來衣──忍於打罵；登如來座──知眾生皆具佛性，即是深達真空妙理。四事者
，禮敬讚歎一切，即無憍慢行；忍於打罵，即忍辱行；多年忍苦行道，不捨眾生，
即慈悲行；知眾生皆有佛性，即空寂行。又，四事者，即身安樂行，口安樂行，意
安樂行，誓願安樂行。以常不輕菩薩，具足三事四行，故此品為上品流通。
　　<經>【爾時佛告得大勢菩薩摩訶薩。汝今當知。若比丘比丘尼優婆塞優婆夷。
　　　持法花經者。若有惡口罵詈誹謗。獲大罪報。如前所說。其所得功德。
　　　如向所說。眼耳鼻舌身意清淨。】</經>
　　佛告得大勢菩薩，若有誹謗說法華經者，得大罪報。宣說法華經者，如前法師
功德品所說，得六根清淨功德。
　　以下便以往昔作證，誹謗得大罪報者，跋陀婆羅等是。得六根清淨功德者，今
釋迦牟尼佛是。
　　<經>【得大勢。乃往古昔過無量無邊不可思議阿僧祇劫。有佛名威音王如來應
　　　供正遍知明行足善逝世間解無上士調御丈夫天人師佛世尊。劫名離衰。
　　　國名大成。其威音王佛。於彼世中。為天人阿修羅說法。為求聲聞者。
　　　說應四諦法。度生老病死究竟涅槃。為求辟支佛者。說應十二因緣法。
　　　為諸菩薩因阿耨多羅三藐三菩提。說應六波羅蜜法究竟佛慧。】</經>
　　威音王佛，亦說三乘法，度三乘人。於一乘法中，實無三乘法，宣說三乘法，
是善巧方便；實無三乘人，度三乘人，是善權方便。
　　什麼是佛慧？佛慧於一知無量，於無量知一。於一知無量是佛智，名一心生萬
法；於無量知一是佛慧，名萬法歸一心。於一知無量，是實相諸法；於無量知一，
是諸法實相。總說一真法界性，即是一心。所以華嚴經云，若人欲了知，三世一切
佛，應觀法界性，一切唯心造。於一知無量，是佛的權智；於無量知一，是佛的實
智。佛的智慧於果位不共二乘，名一切種智，亦名佛的一切智。一切智是佛的總相
智，一切種智是佛的別相智。
　　<經>【得大勢。是威音王佛。壽四十萬億那由他恒河沙劫。正法住世劫數。如
　　　一閻浮提微塵。像法住世劫數。如四天下微塵。其佛饒益眾生已。然後
　　　滅度。正法像法滅盡之後。於此國土復有佛出。亦號威音王如來應供正
　　　遍知明行足善逝世間解無上士調御丈夫天人師佛世尊。如是次第有二萬
　　　億佛皆同一號。最初威音王如來。既已滅度。正法滅後於像法中。增上
　　　慢比丘有大勢力。】</經>
　　如一閻浮提微塵數劫者，將閻浮提碎為微塵，劫數如是之多。像法住世，如四
天下微塵數劫。
　　增上慢比丘。佛法於第一義中，畢竟空不可得，於世諦中，如幻不可得，於一
切法不可得，即得阿耨多羅三藐三菩提。聲聞乘人於不可得中，以我慢故，生有所
得心，未得言得，未證言證，故名增上慢人。於像法中，此輩人有大勢力。
　　<經>【爾時有一菩薩比丘。名常不輕。得大勢。以何因緣。名常不輕。是比丘
　　　凡有所見。若比丘比丘尼優婆塞優婆夷。皆悉禮拜讚歎。而作是言。我
　　　深敬汝等不敢輕慢。所以者何。汝等皆行菩薩道當得作佛。】</經>
　　律制比丘不禮白衣，常不輕云何禮白衣？以常不輕所禮者，乃法身佛。故曰汝
等皆行菩薩道，當得作佛。
　　<經>【而是比丘。不專讀誦經典。但行禮拜。乃至遠見四眾。亦復故往禮拜讚
　　　歎而作是言。我不敢輕於汝等。汝等皆當作佛。四眾之中。有生瞋恚心
　　　不淨者。惡口罵詈言。是無智比丘。從何所來自言我不輕汝而與我等授
　　　記當得作佛。我等不用如是虛妄授記。如此經歷多年常被罵詈。不生瞋
　　　恚常作是言。汝當作佛。說是語時。眾人或以杖木瓦石而打擲之。避走
　　　遠住。猶高聲唱言。我不敢輕於汝等。汝等皆當作佛。以其常作是語故
　　　。增上慢比丘比丘尼優婆塞優婆夷。號之為常不輕。】</經>
　　常不輕不專讀誦，但行禮拜。身業弘法也。
　　授記有二種，通記與別記，別記記劫數，通記不記劫數。例如一切眾生皆有佛
性，皆當成佛，即是通記。常不輕授記眾生成佛，即是通記。
　　<經>【是比丘臨欲終時。於虛空中。具聞威音王佛先所說法華經。二十千萬億
　　　偈悉能受持。即得如上眼根清淨耳鼻舌身意根清淨。得是六根清淨已。
　　　更增壽命二百萬億那由他歲。廣為人說是法華經。於時增上慢四眾。比
　　　丘比丘尼優婆塞優婆夷。輕賤是人。為作不輕名者。見其得大神通力樂
　　　說辯力大善寂力。聞其所說皆信伏隨從。是菩薩復化千萬億眾令住阿耨
　　　多羅三藐三菩提。命終之後得值二千億佛。皆號日月燈明。於其法中說
　　　是法華經。以是因緣復值二千億佛。同號雲自在燈王。於此諸佛法中受
　　　持讀誦。為諸四眾說此經典故。得是常眼清淨耳鼻舌身意諸根清淨。於
　　　四眾中說法心無所畏。得大勢。是常不輕菩薩摩訶薩供養如是若干諸佛
　　　。恭敬尊重讚歎種諸善根。於後復值千萬億佛。亦於諸佛法中說是經典
　　　。功德成就當得作佛。】</經>
　　常不輕聞空中說法華經，得六根清淨。六根清淨位，約別教在初地以前，約圓
教在初住以前，向上便是分證成佛。
　　神通力是身業功德相，樂說辯力是口業功德相，大善寂力是意業功德相。
　　<經>【得大勢。於意云何。爾時常不輕菩薩豈異人乎。則我身是。若我於宿世
　　　。不受持讀誦此經。為他人說者不能疾得阿耨多羅三藐三菩提。我於先
　　　佛所。受持讀誦此經為人說故。疾得阿耨多羅三藐三菩提。得大勢。彼
　　　時四眾比丘比丘尼優婆塞優婆夷。以瞋恚意輕賤我故。二百億劫常不值
　　　佛不聞法不見僧。千劫於阿鼻地獄受大苦惱。畢是罪已。復遇常不輕菩
　　　薩教化阿耨多羅三藐三菩提。得大勢。於汝意云何。爾時四眾常輕是菩
　　　薩者。豈異人乎。今此會中跋陀婆羅等五百菩薩。師子月等五百比丘尼
　　　。思佛等五百優婆塞。皆於阿耨多羅三藐三菩提不退轉者是。得大勢。
　　　當知是法華經。大饒益諸菩薩摩訶薩。能令至於阿耨多羅三藐三菩提。
　　　是故諸菩薩摩訶薩於如來滅後常應受持讀誦解說書寫是經。】</經>
　　爾時常不輕，即釋迦牟尼佛，爾時增上慢四眾弟子，即跋陀婆羅……等。
　　跋陀婆羅，又作跋陀和，譯為賢護，或譯為仁賢。於是我們猜出幾部經先後次
序。幻士仁賢經，幻士仁賢即跋陀婆羅，爾時跋陀婆羅尚未歸依佛，這部經可能最
早。法華經最遲說，經中曾云四十餘年未說真實，最後方說真實，故法華經可能最
晚。其間有般舟三昧經，跋陀和菩薩當機，思益經有跋陀婆羅十六開士，楞嚴經亦
提到跋陀婆羅。可能這幾部經，居幻士仁賢經，與法華經之間。
　　師子月等五百比丘尼，思佛等五百優婆塞，應為師子月等五百比丘，尼思佛等
五百優婆塞。
　　最後稱歎法華經功德，并勸流通。
　　<經>【爾時世尊。欲重宣此義。而說偈言
　　　過去有佛　號威音王　神智無量　將導一切　天人龍神　所共供養
　　　是佛滅後　法欲盡時　有一菩薩　名常不輕　時諸四眾　計著於法
　　　不輕菩薩　往到其所　而語之言　我不輕汝　汝等行道　皆當作佛
　　　諸人聞已　輕毀罵詈　不輕菩薩　能忍受之　其罪畢已　臨命終時
　　　得聞此經　六根清淨　神通力故　增益壽命　復為諸人　廣說是經
　　　諸著法眾　皆蒙菩薩　教化成就　令住佛道　不輕命終　值無數佛
　　　說是經故　得無量福　漸具功德　疾成佛道　彼時不輕　則我身是
　　　時四部眾　著法之者　聞不輕言　汝當作佛　以是因緣　值無數佛
　　　此會菩薩　五百之眾　并及四部　清信士女　今於我前　聽法者是
　　　我於前世　勸是諸人　聽受斯經　第一之法　開示教人　令住涅槃
　　　世世受持　如是經典　億億萬劫　至不可議　時乃得聞　是法華經
　　　億億萬劫　至不可議　諸佛世尊　時說是經　是故行者　於佛滅後
　　　聞如是經　勿生疑惑　應當一心　廣說此經　世世值佛　疾成佛道】</經>
　　偈頌如長行所釋。
　　計著於法。即於畢竟空中，計有所得也。亦即增上慢人。
　　時乃得聞，是法華經非可經常得聞，機緣時至，乃得一聞。諸佛世尊，時說是
經。例如釋迦牟尼佛，四十餘年未說是經，最後八年方說法華。
<篇>妙法蓮華經講記</篇>

　　　　<節>如來神力品第二十一</節>
　　不測之謂神，力用之謂力。欲付囑深法，先現十種神力。十種神力者，一、廣
長舌相，二、毛孔放光，三、謦欬，四、彈指，五、動地，六、十方普見，七、空
中唱聲，八、南無釋迦牟尼佛，九、十方遙散諸物，十、十方通達無礙。
　　<經>【爾時千世界微塵等菩薩摩訶薩。從地踊出者。皆於佛前一心合掌瞻仰尊
　　　顏而白佛言。世尊。我等於佛滅後。世尊分身所在國土滅度之處。當廣
　　　說此經。所以者何。我等亦自欲得是真淨大法。受持讀誦解說書寫而供
　　　養之。】</經>
　　從地涌出菩薩，發願弘經。亦自欲得真淨大法，欲得真淨大法者，欲親證實相
也。
　　<經>【爾時世尊於文殊師利等無量百千萬億舊住娑婆世界菩薩摩訶薩。及諸比
　　　丘比丘尼優婆塞優婆夷。天龍夜叉乾闥婆阿修羅迦樓羅緊那羅摩羅伽
　　　人非人等一切眾前。現大神力出廣長舌上至梵世。一切毛孔放於無量無
　　　數色光。皆悉遍照十方世界。眾寶樹下師子座上諸佛亦復如是。出廣長
　　　舌放無量光。釋迦牟尼佛及寶樹下諸佛。現神力時滿百千歲。然後還攝
　　　舌相。一時謦欬俱共彈指。是二音聲。遍至十方諸佛世界。地皆六種震
　　　動。其中眾生。天龍夜叉乾闥婆阿修羅迦樓羅緊那羅摩羅伽人非人等
　　　。以佛神力故。皆見此娑婆世界無量無邊百千萬億眾寶樹下師子座上諸
　　　佛。及見釋迦牟尼佛共多寶如來在寶塔中坐師子座。又見無量無邊百千
　　　萬億菩薩摩訶薩。及諸四眾恭敬圍繞釋迦牟尼佛。既見是已。皆大歡喜
　　　得未曾有。即時諸天於虛空中高聲唱言。過此無量無邊百千萬億阿僧祇
　　　世界。有國名娑婆。是中有佛。名釋迦牟尼。今為諸菩薩摩訶薩。說大
　　　乘經。名妙法蓮華教菩薩法佛所護念。汝等當深心隨喜。亦當禮拜供養
　　　釋迦牟尼佛。彼諸眾生聞虛空中聲已。合掌向娑婆世界。作如是言。南
　　　無釋迦牟尼佛。南無釋迦牟尼佛。以種種華香瓔珞幡蓋及諸嚴身之具珍
　　　寶妙物。皆共遙散娑婆世界。所散諸物從十方來。譬如雲集變成寶帳。
　　　遍覆此間諸佛之上。于時十方世界通達無礙如一佛土。】</經>
　　欲宣實相真淨大法，先現十種神力。
　　廣長舌相上至梵世，即遍覆三千大千世界。
　　毛孔放光表智慧，遍照十方表境，此表智境罄盡。世尊及寶樹下諸分身佛，現
神力滿百千歲。此佛以神力促長時為短時，雖歷百千歲，令法會大眾感覺少時也。
　　謦欬，四十餘年隱秘真實，今聲欬者，欲宣真實之狀也。遍至十方世界者，示
十方諸佛同證實相。
　　彈指，此一彈指，豎窮三際，橫遍十方，促眾生依教奉行。
　　六種震動，警六道眾生。
　　普見娑婆世界，表此實相法，佛佛道同也。
　　空中高聲唱言，表實相一乘教義，十方普遵。
　　南無釋迦牟尼佛，歸依妙法華經也。
　　遙散諸物，雲集寶帳者，表諸法實相。
　　十方通達無礙，表實相理一也。
　　<經>【爾時佛告上行等菩薩大眾。諸佛神力如是無量無邊不可思議。若我以是
　　　神力。於無量無邊百千萬億阿僧祇劫。為囑累故說此經功德猶不能盡以
　　　要言之。如來一切所有之法。如來一切自在神力。如來一切秘要之藏。
　　　如來一切甚深之事。皆於此經宣示顯說。是故汝等於如來滅後。應一心
　　　受持讀誦解說書寫如說修行。】</經>
　　以佛不思議神力，況比法華經功德。如來一切權實諸法，皆不出實相，今於此
經宣示顯說。如來一切自在神力，皆不出實相，今於此經宣示顯說。如來一切秘要
之藏，一切甚深之事，唯諸法實相。
　　最後付囑菩薩，受持讀誦解說書寫，如說修行，妙法華經。
　　<經>【所在國土。若有受持讀誦解說書寫如說修行。若經卷所住之處。若於園
　　　中。若於林中。若於樹下。若於僧坊。若白衣舍。若在殿堂。若山谷曠
　　　野。是中皆應起塔供養。所以者何。當知是處即是道場。諸佛於此得阿
　　　耨多羅三藐三菩提。諸佛於此轉于法輪。諸佛於此而般涅槃。】</經>
　　并應護持修行者，恭敬經卷。園中、林中、樹下、僧坊……，皆僧居住處。是
中皆應起塔供養，以此處即是道場。道場者，佛成道處，說法度眾生處，乃至般涅
槃處。
　　<經>【爾時世尊。欲重宣此義。而說偈言
　　　諸佛救世者　住於大神通　為悅眾生故　現無量神力　舌相至梵天
　　　身放無數光　為求佛道者　現此希有事　諸佛謦欬聲　及彈指之聲
　　　周聞十方國　地皆六種動　以佛滅度後　能持是經故　諸佛皆歡喜
　　　現無量神力　囑累是經故　讚美受持者　於無量劫中　猶故不能盡
　　　是人之功德　無邊無有窮　如十方虛空　不可得邊際　能持是經者
　　　則為已見我　亦見多寶佛　及諸分身者】</經>
　　法華經是一乘教義，一乘教義即是一心，一實諦，實相。實相者諸佛法身，故
曰則為已見我及多寶佛分身諸佛。
　　<經>【又見我今日　教化諸菩薩　能持是經者　令我及分身　滅度多寶佛
　　　一切皆歡喜　十方現在佛　并過去未來　亦見亦供養　亦令得歡喜
　　　諸佛坐道場　所得祕要法　能持是經者　不久亦當得　能持是經者
　　　於諸法之義　名字及言辭　樂說無窮盡　如風於空中　一切無障礙
　　　於如來滅後　知佛所說經　因緣及次第　隨義如實說　如日月光明
　　　能除諸幽冥　斯人行世間　能滅眾生闇　教無量菩薩　畢竟住一乘
　　　是故有智者　聞此功德利　於我滅度後　應受持斯經　是人於佛道
　　　決定無有疑】</經>
　　持是法華經者，能令十方三世一切諸佛歡喜。
　　諸佛所得秘要法，即無上菩提，無上菩提即諸法實相。
　　實相為諸法之義。名字言辭，皆緣起無性。緣起無性即諸法實相。實相無相，
無礙無盡，故得實相者，於法樂說無盡，一切無礙。
　　因緣及次第，隨義如實說。於第一義中，諸法畢竟空，不可得不可說。若欲說
法，必假因緣次第。因緣所生法，空無自性，空無自性還歸第一義。故雖有名字言
辭，卻是於言離言，總歸實相，故曰隨義如實說。
　　如日月光明破闇者，謂實相法能破世間痴冥也。
　　教無量菩薩入於一佛乘，於我滅後受持法華經者，是人於佛道，能決定信，無
有疑惑。
<篇>妙法蓮華經講記</篇>

　　　　<節>囑累品第二十二</節>
　　囑累之義，可從三方面解說。一、從佛邊，二、從菩薩邊，三、從佛與菩薩合
論。從佛邊者，囑是佛所付囑，累是煩爾菩薩眾等流通。從菩薩邊者，囑是頂受佛
所囑，累是敬順佛意，不辭其勞。佛菩薩合論者，囑是佛所囑，累是菩薩敬承佛旨
。
　　<經>【爾時釋迦牟尼佛。從法座起現大神力。以右手摩無量菩薩摩訶薩頂。而
　　　作是言。我於無量百千萬億阿僧祇劫。修習是難得阿耨多羅三藐三菩提
　　　法。今以付囑汝等。汝等應當一心流布此法廣令增益。如是三摩諸菩薩
　　　摩訶薩頂。而作是言。我於無量百千萬億阿僧祇劫。修習是難得阿耨多
　　　羅三藐三菩提法。今以付囑汝等。汝等當受持讀誦廣宣此法。令一切眾
　　　生普得聞知。】</經>
　　三摩菩薩頂，示將以真淨大法，付囑菩薩，煩菩薩流布利益眾生。
　　<經>【所以者何。如來有大慈悲。無諸慳亦無所畏。能與眾生佛之智慧如來
　　　智慧自然智慧。如來是一切眾生之大施主。汝等亦應隨學如來之法。勿
　　　生慳。於未來世。若有善男子善女人。信如來智慧者。當為演說此法
　　　華經使得聞知。為令其人得佛慧故。若有眾生不信受者。當於如來餘深
　　　法中示教利喜。汝等若能如是。則為已報諸佛之恩。】</經>
　　佛以大慈悲，無有慳吝，亦無所畏。何故無所畏？於法決定說也。以佛智慧、
如來智慧、自然智慧，普施一切眾生，為大施主。佛智慧如來智慧自然智慧，即無
上正等正覺。於未來世，若有信者，當為演說法華經。若不信者，當於如來餘深法
中，示教利喜。餘深法者，三乘法也。今是此經開三顯一義，若不能直入一乘，當
為開三乘教。
　　最後付囑菩薩云，汝等若能如是流通法華經，則為已報諸佛之恩。
　　<經>【時諸菩薩摩訶薩。聞佛作是說已。皆大歡喜遍滿其身。益加恭敬曲躬低
　　　頭。合掌向佛俱發聲言。如世尊當具奉行。唯然世尊。願不有慮。諸
　　　菩薩摩訶薩眾。如是三反俱發聲言。如世尊當具奉行。唯然世尊。願
　　　不有慮。】</經>
　　諸菩薩仰承所囑，三復其言，當具奉行弘法華經。
　　<經>【爾時釋迦牟尼佛。令十方來諸分身佛各還本土。而作是言。諸佛各隨所
　　　安。多寶佛塔還可如故。說是語時。十方無量分身諸佛。坐寶樹下師子
　　　座上者。及多寶佛。并上行等無邊阿僧祇菩薩大眾。舍利弗等聲聞四眾
　　　。及一切世間天人阿修羅等。聞佛所說。皆大歡喜。】</經>
　　佛令分身諸佛各還本土，大眾聞佛付囑皆大歡喜。
<篇>妙法蓮華經講記</篇>

　　　　<節>藥王菩薩本事品第二十三</節>
　　　佛自說過去世事曰本生，論菩薩過去世事曰本事。今說藥王菩薩過去世事，
故曰本事。
　　<經>【爾時宿王華菩薩白佛言。世尊。藥王菩薩。云何遊於娑婆世界。世尊。
　　　是藥王菩薩。有若干百千萬億那由他難行苦行。善哉世尊。願少解說。
　　　諸天龍神夜叉乾闥婆阿修羅迦樓羅緊那羅摩羅伽人非人等。又他國土
　　　諸來菩薩。及此聲聞眾。聞皆歡喜。】</經>
　　宿王華菩薩，請佛說藥王菩薩本事。菩薩有本土菩薩，及十方諸來菩薩。本土
菩薩例如天親、龍樹、跋陀婆羅十六開士等。十方諸來菩薩例如藥王、觀音、維摩
詰等。
　　他國土諸來菩薩即十方菩薩，及此土聲聞弟子眾等，若聞藥王菩薩本事，當皆
歡喜。
　　<經>【爾時佛告宿王華菩薩。乃往過去無量恆河沙劫有佛。號日月淨明德如來
　　　應供正遍知明行足善逝世間解無上士調御丈夫天人師佛世尊。其佛有八
　　　十億大菩薩摩訶薩。七十二恆河沙大聲聞眾。佛壽四萬二千劫菩薩壽命
　　　亦等。彼國無有女人地獄餓鬼畜生阿修羅等及以諸難。地平如掌琉璃所
　　　成。寶樹莊嚴。寶帳覆上。垂寶華幡。寶瓶香爐周遍國界。七寶為臺。
　　　一樹一臺。其樹去臺盡一箭道。此諸寶樹。皆有菩薩聲聞而坐其下。諸
　　　寶臺上。各有百億諸天作天伎樂。歌歎於佛以為供養。】</經>
　　過去無量恆河沙劫，有佛號日月淨明德，十號具足。其佛與菩薩，俱壽四萬二
千劫。國土莊嚴，如經文所述。一箭道，即二里遠。
　　<經>【爾時彼佛。為一切眾生見菩薩及眾菩薩諸聲聞眾。說法華經。是一切
　　　眾生見菩薩樂習苦行。於日月淨明德佛法中。精進經行一心求佛。滿
　　　萬二千歲已。得現一切色身三昧。得此三昧已心大歡喜。即作念言。我
　　　得現一切色身三昧。皆是得聞法華經力。我今當供養日月淨明德佛及法
　　　華經。即時入是三昧。於虛空中雨曼陀羅華摩訶曼陀羅華。細末堅黑栴
　　　檀。滿虛空中如雲而下。又雨海此岸栴檀之香。此香六銖。價直娑婆世
　　　界。以供養佛。】</經>
　　彼佛為一切眾生喜見菩薩等，說法華經。當知本品，仍是流通法華經。
　　一切眾生喜見菩薩，樂修苦行一心上求佛道。滿一萬二千歲，得現一切色身三
昧。於是入三昧行大供養。海此岸栴檀香，此香六銖，價值娑婆世界。二十四銖等
於一兩，可知此香極為珍貴。
　　<經>【作是供養已。從三昧起。而自念言。我雖以神力供養於佛。不如以身供
　　　養。即服諸香。栴檀。薰陸。兜樓婆。畢力迦。沈水。膠香。又飲瞻蔔
　　　諸華香油。滿千二百歲已。香油塗身。於日月淨明德佛前。以天寶衣而
　　　自纏身。灌諸香油。以神通力願。而自然身。光明遍照八十億恒河沙世
　　　界。其中諸佛同時讚言。善哉善哉。善男子。是真精進。是名真法供養
　　　如來。若以華香瓔珞燒香末香塗香天繒幡蓋及海此岸栴檀之香。如是等
　　　種種諸物供養。所不能及。假使國城妻子布施亦所不及。善男子。是名
　　　第一之施。於諸施中最尊最上。以法供養諸如來故。作是語已而各默然
　　　。其身火燃千二百歲。過是已後其身乃盡。】</經>
　　菩薩燃身燃指等，為法供養。一切眾生喜見菩薩，作是供養，蒙八十億世界諸
佛讚歎。兜樓婆，畢力迦，羅什大師云，此香出龍神國，此土所無，故不翻。
　　<經>【一切眾生見菩薩。作如是法供養已。命終之後。復生日月淨明德佛國
　　　中。於淨德王家。結加趺坐忽然化生。即為其父。而說偈言
　　　大王今當知　我經行彼處　即時得一切　現諸身三昧　懃行大精進
　　　捨所愛之身　供養於世尊　為求無上慧】</經>
　　一切眾生喜見菩薩，作如法供養已，即便命終。命終後，還於日月淨明德佛國
中，淨德王家出生。結加趺坐忽然化生，表非胎生也。
　　即為其父說偈。偈頌略出，述其於日月淨明德佛處修道燃身之經過，為求無上
佛慧。故受菩薩戒後，須燃香供佛。
　　<經>【說是偈已。而白父言。日月淨明德佛。今故現在。我先供養佛已。得解
　　　一切眾生語言陀羅尼。復聞是法華經。八百千萬億那由他。甄迦羅。頻
　　　婆羅。阿婆等偈。大王。我今當還供養此佛。白已即坐七寶之臺。上
　　　昇虛空高七多羅樹。】</經>
　　甄迦羅、頻婆羅、阿婆等，皆外國數名。
　　<經>【往到佛所頭面禮足合十指爪。以偈讚佛
　　容顏甚奇妙　光明照十方　我適曾供養　今復還親覲
　　　爾時一切眾生見菩薩。說是偈已。而白佛言。世尊。世尊猶故在世。】</經>
　　一切眾生喜見菩薩，還到佛所。
　　<經>【爾時日月淨明德佛告一切眾生見菩薩。善男子。我涅槃時到。滅盡時
　　　至。汝可安施床座。我於今夜當般涅槃。又一切眾生見菩薩。善男
　　　子。我以佛法囑累於汝。及諸菩薩大弟子。并阿耨多羅三藐三菩提法。
　　　亦以三千大千七寶世界。諸寶樹寶臺。及給侍諸天。悉付於汝。我滅度
　　　後所有舍利。亦付囑汝。當令流布。廣設供養。應起若干千塔。如是日
　　　月淨明德佛。一切眾生見菩薩已。於夜後分入於涅槃。】</經>
　　日月淨明德佛，囑累一切眾生喜見菩薩後，入於涅槃。
　　<經>【爾時一切眾生見菩薩。見佛滅度悲感懊惱戀慕於佛。即以海此岸栴檀
　　　為。供養佛身。而以燒之。火滅已後。收取舍利。作八萬四千寶瓶。
　　　以起八萬四千塔。高三世界。表剎莊嚴。垂諸幡蓋懸眾寶鈴。】</經>
　　一切眾生喜見菩薩，以海此岸栴檀為荼毗，供養佛身。收取舍利，起塔供養
。
　　<經>【爾時一切眾生見菩薩。復自念言。我雖作是供養心猶未足。我今當更
　　　供養舍利。便語諸菩薩大弟子。及天龍夜叉等一切大眾。汝等當一心念
　　　。我今供養日月淨明德佛舍利。作是語已。即於八萬四千塔前。然百福
　　　莊嚴臂。七萬二千歲而以供養。令無數求聲聞眾無量阿僧祇人發阿耨多
　　　羅三藐三菩提心。皆使得住現一切色身三昧。】</經>
　　一切眾生喜見菩薩，復燃臂供養佛舍利。令無數求聲聞眾，無量阿僧祇人，發
無上菩提心，得住現一切色身三昧。
　　<經>【爾時諸菩薩天人阿修羅等。見其無臂憂惱悲哀。而作是言。此一切眾生
　　　見菩薩。是我等師。教化我者。而今燒臂身不具足。】</經>
　　　爾時大眾見菩薩無臂，皆生憂惱。
　　<經>【于時一切眾生見菩薩。於大眾中立此誓言。我捨兩臂。必當得佛金色
　　　之身。若實不虛。令我兩臂還復如故。作是誓已自然還復。由斯菩薩福
　　　德智慧淳厚所致。當爾之時。三千大千世界六種震動。天雨寶華。一切
　　　人天得未曾有。】</經>
　　一切眾生喜見菩薩發誓言，我捨臂供養舍利，必當得佛金身。若實不虛，令我
兩臂還復如故。即時兩臂還復如故，爾時大地六種震動。
　　<經>【佛告宿王華菩薩。於汝意云何。一切眾生見菩薩。豈異人乎。今藥王
　　　菩薩是也。其所捨身布施如是。無量百千萬億那由他數。宿王華。若有
　　　發心欲得阿耨多藐三貌三菩提者。能燃手指乃至足一指供養佛塔。勝以
　　　國城妻子及三千大千國土山林河池諸珍寶物而供養者。】</經>
　　　佛告宿王華菩薩，昔日一切眾生喜見菩薩，即今藥王菩薩。佛并讚歎燃指供
佛功德。
　　<經>【若復有人。以七寶滿三千大千世界。供養於佛及大菩薩辟支佛阿羅漢。
　　　是人所得功德。不如受持此法華經。乃至一四句偈其福最多。宿王華。
　　　譬如一切川流江河諸水之中。海為第一。此法華經亦復如是。於諸如來
　　　所說經中。最為深大。又如土山黑山小鐵圍山大鐵圍山及十寶山。眾山
　　　之中須彌山為第一。此法華經亦復如是。於諸經中最為其上。又如眾星
　　　之中。月天子最為第一。此法華經亦復如是。於千萬億種諸經法中。最
　　　為照明。又如日天子能除諸闇。此經亦復如是。能破一切不善之闇。又
　　　如諸小王中。轉輪聖王最為第一。此經亦復如是。於眾經中最為其尊。
　　　又如帝釋。於三十三天中王。此經亦復如是。諸經中王。又如大梵天王
　　　。一切眾生之父。此經亦復如是。一切賢聖學無學。及發菩薩心者之父
　　　。又如一切凡夫人中。須陀洹斯陀含阿那含阿羅漢辟支佛為第一。此經
　　　亦復如是。一切如來所說。若菩薩所說。若聲聞所說。諸經法中最為第
　　　一。有能受持是經典者。亦復如是。於一切眾生中亦為第一。一切聲聞
　　　辟支佛中菩薩為第一。此經亦復如是。於一切諸經法中最為第一。如佛
　　　為諸法王。此經亦復如是。諸經中王。】</經>
　　復讚受持法華經功德。經中舉十種譬喻，以顯受持是法華經功德之殊勝。
　　須彌山係金銀璃玻璃四寶所成，四王忉利天人所居。土山黑山鐵圍山，均非
寶成。十寶山或一寶或二寶所成，神龍雜居。
　　眾人眼見眾星中，月光照明最勝，故佛舉此喻。非以星月體積大小而論。
　　一切賢聖學無學，指二乘言。發菩薩心者，指大乘言。如是等人，皆以法華經
，成就無上功德。
　　佛於諸法已得自在，故曰法王。
　　<經>【宿王華。此經能救一切眾生者。此經能令一切眾生離諸苦惱。此經能大
　　　饒益一切眾生。充滿其願。如清涼池。能滿一切諸渴乏者。如寒者得火
　　　。如裸者得衣。如商人得主。如子得母。如渡得船。如病得醫。如暗得
　　　燈。如貧得寶。如民得王。如賈客得海。如炬除暗。此法華經亦復如是
　　　。能令眾生離一切苦一切病痛。能解一切生死之縛。若人得聞此法華經
　　　。若自書。若使人書。所得功德。以佛智慧籌量多少不得其邊。若書是
　　　經卷。華香瓔珞。燒香末香塗香。幡蓋衣服。種種之燈。酥燈油燈諸香
　　　油燈。瞻蔔油燈。須曼那油燈。波羅羅油燈。婆利師迦油燈。那婆摩利
　　　油燈供養。所得功德亦復無量。】</經>
　　佛復告宿王華，法華經能救一切眾生，令一切眾生離諸苦惱得大饒益。如清涼
池，能滿一切渴乏者，乃至如炬除暗。
　　如商人得商主，可出海尋寶。
　　如賈客得海，賈客商人也，得海可以致財。
　　書寫供養法華經，所得功德，以佛智慧籌量，不得其邊。
　　<經>【宿王華。若有人聞是藥王菩薩本事品者。亦得無量無邊功德。若有女人
　　　聞是藥王菩薩本事品。能受持者。盡是女身後不復受。若如來滅後後五
　　　百歲中。若有女人。聞是經典如說修行。於此命終。即往安樂世界阿彌
　　　陀佛大菩薩眾圍繞住處。生蓮華中寶座之上。不復為貪欲所惱。亦復不
　　　為瞋恚愚癡所惱。亦復不為憍慢嫉諸垢所惱。得菩薩神通無生法忍。
　　　得是忍已。眼根清淨。以是清淨眼根。見七百萬二千億那由他恒河沙等
　　　諸佛如來。是時諸佛遙共讚言。善哉善哉善男子。汝能於釋迦牟尼佛法
　　　中。受持讀誦思惟是經為他人說。所得福德無量無邊。火不能燒。水不
　　　能漂。汝之功德千佛共說不能令盡。汝今已能破諸魔賊壞生死軍。諸餘
　　　怨敵皆悉摧滅。善男子。百千諸佛以神通力共守護汝。於一切世間天人
　　　之中無如汝者。唯除如來。其諸聲聞辟支佛乃至菩薩智慧禪定。無有與
　　　汝等者。宿王華。此菩薩成就如是功德智慧之力。】</經>
　　次讚藥王本事品功德。若有女人聞是品受持者，即得無量功德，何況男子？
　　女人聞是品信受奉行者，來生即不受女身。於如來滅後，末法時期，於是經典
如說修行者，命終後即得往生阿彌陀佛極樂國土。滅諸煩惱，得無生法忍。得眼根
清淨即六根清淨，以得六根清淨者，六根互用故。得見七百萬二千億那由他恒沙佛
，諸佛遙共讚歎其功德。
　　以法華經係實相法故，是以能破生死魔軍及諸怨故。為諸佛所護念。
　　<經>【若有人聞是藥王菩薩本事品。能隨喜讚善者。是人現世口中常出青蓮華
　　　香。身毛孔中。常出牛頭栴檀之香。所得功德如上所說。】</經>
　　以上讚歎受持功德，今歎隨喜功德。
　　<經>【是故宿王華。以此藥王菩薩本事品。囑累於汝。我滅度後後五百歲中。
　　　廣宣流布於閻浮提無令斷絕。惡魔魔民諸天龍夜叉鳩槃茶等得其便也。】</經>
　　佛以藥王本事品，囑累宿王華菩薩，令其守護。
　　<經>【宿王華。汝當以神通之力守護是經。所以者何。此經則為閻浮提人病之
　　　良藥。若人有病。得聞是經病即消滅。不老不死。宿王華。汝若見有受
　　　持是經者。應以青蓮花盛滿末香供散其上。散已作是念言。此人不久。
　　　必當取草坐於道場破諸魔軍。當吹法螺擊大法鼓。度脫一切眾生老病死
　　　海。是故求佛道者。見有受持是經典人。應當如是生恭敬心。說是藥王
　　　菩薩本事品時。八萬四千菩薩。得解一切眾生語言陀羅尼。多寶如來於
　　　寶塔中。讚宿王華菩薩言。善哉善哉。宿王華。汝成就不可思議功德。
　　　乃能問釋迦牟尼佛如此之事。利益無量一切眾生。】</經>
　　此經為閻浮提人，病之良藥。宿王華！若有受持是經者，是人不久當坐道場成
佛。
　　取草坐於道場，釋迦牟尼佛，於菩提樹下，以吉祥草敷座而坐，成無上覺。
　　破魔軍後，釋迦世尊成就佛道。世尊成佛後，轉法輪度眾生。
　　說此藥王菩薩本事品時，八萬四千菩薩，得解一切眾生語言陀羅尼，即解六道
一切眾生語言。多寶如來，讚宿王華，乃讚其問佛藥王菩薩本事品也。
<篇>妙法蓮華經講記</篇>

妙法蓮華經講記卷第七
　　　　<節>妙音菩薩品第二十四</節>
　　藥王品明過去本事弘法利生，今妙音菩薩品說現德流通。此菩薩過去以十萬種
伎樂供佛，故得美妙音聲。
　　<經>【爾時釋迦牟尼佛。放大人相肉髻光明。及放眉間白毫相光。遍照東方百
　　　八萬億那由他恒河沙等諸佛世界。過是數已有世界。名淨光莊嚴。其國
　　　有佛。號淨華宿王智如來應供正遍知明行足善逝世間解無上士調御丈夫
　　　天人師佛世尊。為無量無邊菩薩大眾恭敬圍繞而為說法。釋迦牟尼佛白
　　　毫光明遍照其國。爾時一切淨光莊嚴國中。有一菩薩。名曰妙音。久已
　　　殖眾德本。供養親近無量百千萬億諸佛。而悉成就甚深智慧。得妙幢相
　　　三昧。法華三昧。淨德三昧。宿王戲三昧。無緣三昧。智印三昧。解一
　　　切眾生語言三昧。集一切功德三昧。清淨三昧。神通遊戲三昧。慧炬三
　　　昧。莊嚴王三昧。淨光明三昧。淨藏三昧。不共三昧。日旋三昧。得如
　　　是等百千萬億恒河沙等諸大三昧。】</經>
　　肉髻光表無上法，眉間白毫相光表中道義。淨華宿王智佛國，有菩薩名曰妙音
。久植眾德本，得法華三昧，及餘諸三昧。
　　<經>【釋迦牟尼佛光照其身。即白淨華宿王智佛言。世尊。我當往詣娑婆世界
　　　。禮拜親近供養釋迦牟尼佛。及見文殊師利法王子菩薩。藥王菩薩。勇
　　　施菩薩。宿王華菩薩。上行意菩薩。莊嚴王菩薩。藥上菩薩。爾時淨華
　　　宿王智佛告妙音菩薩。汝莫輕彼國生下劣想。善男子。彼娑婆世界。高
　　　下不平土石諸山穢惡充滿佛身卑小。諸菩薩眾其形亦小。而汝身四萬二
　　　千由旬。我身六百八十萬由旬。汝身第一端正。百千萬福光明殊妙。是
　　　故汝往莫輕彼國若佛菩薩及國土生下劣想。】</經>
　　釋迦牟尼佛光照其身，彼即知佛意。乃白淨華宿王智佛，欲來娑婆。彼佛即誡
，至娑婆時，莫生下劣想。以娑婆世界穢惡充滿，佛及諸菩薩身量卑小。
　　妙音菩薩身量四萬二十由旬，淨華宿王智佛身量六百八十萬由旬。每一由旬，
等於四十里。
　　<經>【妙音菩薩白其佛言。世尊。我今詣娑婆世界。皆是如來之力。如來神通
　　　遊戲。如來功德智慧莊嚴。於是妙音菩薩。不起于座身不動搖。而入三
　　　昧。以三昧力。於耆闍崛山去法座不遠。化作八萬四千眾寶蓮華。閻浮
　　　檀金為莖。白銀為葉。金剛為鬚。甄叔迦寶以為其臺。爾時文殊師利法
　　　王子。見是蓮華而白佛言。世尊。是何因緣先現此瑞。有若干千萬蓮華
　　　。閻浮檀金為莖。白銀為葉。金剛為鬚。甄叔迦寶以為其臺。爾時釋迦
　　　牟尼佛告文殊師利。是妙音菩薩摩訶薩。欲從淨華宿王智佛國。與八萬
　　　四千菩薩圍繞。而來至此娑婆世界。供養親近禮拜於我。亦欲供養聽法
　　　華經。】</經>
　　妙音菩薩先以三昧力，於耆闍崛山不遠處，化作八萬四千眾寶蓮華。
　　文殊師利菩薩問佛原因，佛告言，此是妙音菩薩摩訶薩，欲從淨華宿王智佛國
，與八萬四千菩薩，前來供養於我及聽法華經，故現此瑞。
　　<經>【文殊師利白佛言。世尊。是菩薩種何善本修何功德。而能有是大神通力
　　　。行何三昧。願為我等說是三昧名字。我等亦欲勤修行之。行此三昧。
　　　乃能見是菩薩色相大小威儀進止。唯願世尊。以神通力。彼菩薩來令我
　　　得見。爾時釋迦牟尼佛。告文殊師利。此久滅度多寶如來。當為汝等而
　　　現其相。】</經>
　　文殊師利菩薩，欲見妙音菩薩。釋迦牟尼佛告文殊師利，多寶如來當為汝等，
令妙音菩薩而現其相。
　　<經>【時多寶佛告彼菩薩。善男子來。文殊師利法王子。欲見汝身。于時妙音
　　　菩薩。於彼國沒。與八萬四千菩薩俱共發來。所經諸國六種震動。皆悉
　　　雨於七寶蓮華。百千天樂不鼓自鳴。是菩薩。目如廣大青蓮華葉。正使
　　　和合百千萬月。其面貌端正復過於此。身真金色。無量百千功德莊嚴。
　　　威德熾盛光明照曜。諸相具足。如那羅延堅固之身。入七寶臺上昇虛空
　　　。去地七多羅樹。諸菩薩眾恭敬圍繞。而來詣此娑婆世界耆闍崛山。】</經>
　　時多寶佛以神通力，告妙音菩薩前來娑婆。於是妙音菩薩與八萬四千菩薩，於
彼國沒，來此娑婆世界。所經諸國，動地雨花，天樂自鳴。妙音菩薩莊嚴無比，如
經文所說。
　　<經>【到已下七寶臺。以價直百千瓔珞。持至釋迦牟尼佛所。頭面禮足奉上瓔
　　　珞。而白佛言。世尊。淨華宿王智佛。問訊世尊。少病少惱起居輕利安
　　　樂行不。四大調和不。世事可忍不。眾生易度不。無多貪欲瞋恚愚癡嫉
　　　慳慢不。無不孝父母不敬沙門邪見不善心不攝五情不。世尊。眾生能
　　　降伏諸魔怨不。久滅度多寶如來。在七寶塔中來聽法不。又問訊多寶如
　　　來。安隱少惱堪忍久住不。】</經>
　　諸佛無病，云何問佛少病少惱？當知眾生病，故諸佛病，佛大慈大悲，以眾生
病為己病，是以問佛少病少惱。佛現世間度眾生，當示同眾生，故有四大調和不之
<問>問。</問>又問訊多寶如來，安隱少惱，堪忍久住不？如是諸問，皆隨順世俗而<問>問。</問>
　　<經>【世尊。我今欲見多寶佛身。唯願世尊。示我令見。爾時釋迦牟尼佛語多
　　　寶佛。是妙音菩薩欲得相見。時多寶佛告妙音言。善哉善哉。汝能為供
　　　養釋迦牟尼佛。及聽法華經。并見文殊師利等。故來至此。】</經>
　　妙音菩薩欲見多寶如來，於是多寶如來，讚歎妙音菩薩言，汝為供養釋迦牟尼
佛及法華經，并見文殊師利等，故來至此。釋迦牟尼者佛也，法華經者法也，文殊
師利等，僧也。讚歎意謂，汝為供養三寶，故來至此。
　　<經>【爾時華德菩薩白佛言。世尊。是妙音菩薩。種何善根修何功德。有是神
　　　力。佛告華德菩薩。過去有佛。名雲雷音王多陀阿伽度阿羅訶三藐三佛
　　　陀。國名現一切世間。劫名見。妙音菩薩。於萬二千歲。以十萬種伎
　　　樂。供養雲雷音王佛。并奉上八萬四千七寶。以是因緣果報。今生淨
　　　華宿王智佛國有是神力。】</經>
　　華德菩薩請問於佛，妙音菩薩種何善根，修何功德，有此神力？佛答曰，昔以
十萬種伎樂供佛，故得妙音名，以八萬四千寶供佛，得生淨華宿王智佛國，有此
神力。
　　<經>【華德。於汝意云何。爾時雲雷音王佛所妙音菩薩伎樂供養奉上寶器者。
　　　豈異人乎。今此妙音菩薩摩訶薩是。華德。是妙音菩薩。已曾供養親近
　　　無量諸佛久殖德本。又值恒河沙等百千萬億那由他佛。】</經>
　　佛告華德菩薩，爾時雲雷音王所妙音菩薩，即現在之妙音菩薩也。此妙音菩薩
，已供養無量佛，久植德本。
　　<經>【華德。汝但見妙音菩薩其身在此。而是菩薩現種種身。處處為諸眾生說
　　　是經典。或現梵王身。或現帝釋身。或現自在天身。或現大自在天身。
　　　或現天大將軍身。或現毘沙門天王身。或現轉輪聖王身。或現諸小王身
　　　。或現長者身。或現居士身。或現宰官身。或現婆羅門身。或現比丘比
　　　丘尼優婆塞優婆夷身。或現長者居士婦女身。或現宰官婦女身。或現婆
　　　羅門婦女身。或現童男童女身。或現天龍夜叉乾闥婆阿修羅迦樓羅緊那
　　　羅摩羅伽人非人等身。而說是經。】</經>
　　妙音菩薩能於處處現種種應化身，為眾生說是法華經救濟眾生。妙音菩薩亦如
觀世音菩薩，化現種種身，說法華經救眾生苦。所現種種身，於以下觀世音菩薩普
門品中，再作解釋。
　　<經>【諸有地獄餓鬼畜生。及眾難處皆能救濟。乃至於王後宮。變為女身而說
　　　是經。華德。是妙音菩薩。能救護娑婆世界諸眾生者。是妙音菩薩。如
　　　是種種變化現身。在此娑婆國土。為諸眾生說是經典。於神通變化智慧
　　　無所損減。是菩薩。以若干智慧。明照娑婆世界。令一切眾生各得所知
　　　。於十方恆河沙世界中亦復如是。若應以聲聞形得度者。現聲聞形而為
　　　說法。應以辟支佛形得度者。現辟支佛形而為說法。應以菩薩形得度者
　　　。現菩薩形而為說法。應以佛形得度者。即現佛形而為說法。如是種種
　　　隨所應度。而為現形。乃至應以滅度而得度者。示現滅度。華德。妙音
　　　菩薩摩訶薩。成就大神通智慧之力。其事如是。】</經>
　　妙音菩薩以變化身，說法華經救護娑婆世界眾生。此菩薩以若干智慧，照明娑
婆世界及十方世界，各得所知。以若干智慧，令眾生各得所知者，開三顯一，說三
乘方便教，導眾生入一乘真實義。雖為娑婆及十方世界一切眾生說是法華經，而其
神通變化智慧樂說辯才無礙無盡，故曰於神通變化智慧無所損減。
　　於諸眾生，應以何身得度者，即現何身度脫之。華德菩薩！妙音菩薩成就如是
大神通智慧之力。
　　<經>【爾時華德菩薩白佛言。世尊。是妙音菩薩深種善根。世尊。是菩薩住何
　　　三昧。而能如是在所變現度脫眾生。佛告華德菩薩。善男子。其三昧名
　　　現一切色身。妙音菩薩住是三昧中。能如是饒益無量眾生。】</經>
　　佛告華德菩薩，妙音菩薩得現一切色身三昧，故能現一切身饒益無量眾生。
　　<經>【說是妙音菩薩品時。與妙音菩薩俱來者八萬四千人。皆得現一切色身三
　　　昧。此娑婆世界無量菩薩。亦得是三昧及陀羅尼。】</經>
　　佛說此妙音菩薩品時，與其同來之八萬四千菩薩，及娑婆世界無量菩薩，亦得
現一切色身三昧及陀羅尼。及陀羅尼者，得此三昧已，持法不失也。
　　<經>【爾時妙音菩薩摩訶薩。供養釋迦牟尼佛及多寶佛塔已。還歸本土。所經
　　　諸國六種震動。雨寶蓮華。作百千萬億種種伎樂。既到本國。與八萬四
　　　千菩薩圍繞。至淨華宿王智佛所。白佛言。世尊。我到娑婆世界饒益眾
　　　生。見釋迦牟尼佛。及見多寶佛塔禮拜供養。又見文殊師利法王子菩薩
　　　。及見藥王菩薩。得勤精進力菩薩。勇施菩薩等。亦令是八萬四千菩薩
　　　得現一切色身三昧。說是妙音菩薩來往品時。四萬二千天子得無生法忍
　　　。華德菩薩得法華三昧。】</經>
　　饒益眾生已，妙音菩薩還歸本土。娑婆世界四萬二千天子，得無生法忍，華德
菩薩得法華三昧。
<篇>妙法蓮華經講記</篇>

　　　　<節>觀世音菩薩普門品第二十五</節>
　　觀世音菩薩，與此娑婆世界有甚深淵源。據悲華經記載，過去世有佛號曰寶藏
，爾時有轉輪聖王，生有千子。第一太子號觀世音，第二太子，以願取大世界故，
名得大勢……寶藏佛授記轉輪聖王，來世成佛號無量壽，世界名安樂。其第一太子
，繼無量壽作佛，無量壽佛於初夜分滅，彼於後夜分成佛。其世界名一切珍寶所成
就，其國土莊嚴，甚至安樂世界所不及，佛號遍出一切光明功德山王。其第二太子
繼觀世音後得佛，號普住珍寶山王……
　　寶藏如來告火鬘菩薩言，善男子！未來之世，過一恒河沙等阿僧祇劫，入第二
恒河沙等阿僧祇劫，後分之中，此佛世界（爾時世界名刪提嵐），當名娑婆，時有
大劫名賢善。賢善劫有千佛，時人壽四萬歲，拘留孫如來初成佛……
　　故知阿彌陀佛，觀世音菩薩，與此娑婆世界有甚深淵源。
　　娑婆世界以音聲作佛事，故此菩薩觀音救苦。普門者，普以周普為義，門以開
通無滯立名。法華文句有十門釋義，茲簡錄於後。
　　一、人法一雙，觀世音為人，普門為法；二、慈悲一雙，觀世音拔苦為悲，普
門與樂為慈；三、福智一雙，觀世音智慧莊嚴，普門福德莊嚴；四、法應一雙，觀
世音者法身也，普門者應身也；五、醫藥一雙，觀世音乃能醫，普門乃與藥；六、
冥利顯利一雙，觀世音者冥利，三毒七難皆離，二求兩願皆滿，普門者三十三應身
顯作利益；七、權實一雙，觀世音者實智，普門者權智；八、本際示現一雙，觀世
音者不動本際，普門者示現十方；九、了緣一雙，觀世音者，根本是了因種子，普
門根本是緣因種子；十、智斷一雙，觀世音是智德，普門是斷德。以上十雙，始自
人法，終至智斷。
　　<經>【爾時無盡意菩薩即從座起。偏袒右肩合掌向佛而作是言。世尊觀世音菩
　　　薩。以何因緣名觀世音。佛告無盡意菩薩。善男子。若有無量百千萬億
　　　眾生受諸苦惱。聞是觀世音菩薩。一心稱名。觀世音菩薩即時觀其音聲
　　　皆得解脫。】</經>
　　無盡意與觀世音菩薩，均非此土菩薩。觀世音係西方極樂世界菩薩，無盡意係
東方不眴世界，普賢如來補處大士。無盡意菩薩問，此菩薩何故名觀世音？佛答言
，此菩薩於諸眾生，能尋聲救苦，故名觀世音。
　　<經>【若有持是觀世音菩薩名者。設入大火火不能燒。由是菩薩威神力故。若
　　　為大水所漂。稱其名號即得淺處。若有百千萬億眾生。為求金銀琉璃車
　　　馬瑙珊瑚虎珀真珠等寶。入於大海。假使黑風吹其船舫。飄墮羅剎鬼
　　　國。其中若有乃至一人。稱觀世音菩薩名者。是諸人等。皆得解脫羅剎
　　　之難。以是因緣名觀世音。若復有人。臨當被害。稱觀世音菩薩名者。
　　　彼所執刀杖。尋段段壞。而得解脫。若三千大千國土滿中夜叉羅剎。欲
　　　來惱人。聞其稱觀世音菩薩名者。是諸惡鬼。尚不能以惡眼視之。況復
　　　加害。設復有人。若有罪若無罪。杻械枷鎖檢繫其身。稱觀世音菩薩名
　　　者。皆悉斷壞即得解脫。若三千大千國土滿中怨賊。有一商主將諸商人
　　　。齎持重寶經過嶮路。其中一人作是唱言。諸善男子勿得恐怖。汝等。
　　　應當一心稱觀世音菩薩名號。是菩薩能以無畏施於眾生。汝等。若稱名
　　　者。於此怨賊當得解脫。眾商人聞俱發聲言南無觀世音菩薩。稱其名故
　　　即得解脫。無盡意。觀世音菩薩摩訶薩。威神之力巍巍如是。】</經>
　　先說離七難。七難者，火水風刑羅剎幽繫怨賊。初三為無情，後四為有情。觀
音救苦，固可理說，但須不廢於事。例如火不能燒一項，昔有竺長舒者，居於茅屋
。鄰人失火，竺長舒恰在下風，諒不能免，於是急稱念南無觀世音菩薩。結果四鄰
蕩然。其舍猶存。有諸少年不信，夜間於其茅屋擲火，結果數擲數滅。
　　若為水漂，稱念觀音聖號，即得淺處。
　　黑風吹船舫，墮羅剎鬼國，稱念觀音聖號，即得解脫。
　　若人臨刑，稱念觀音聖號，刀杖段段壞。
　　若稱念觀音聖號，夜叉羅剎諸惡鬼不能加害。
　　設人若有罪若無罪，被幽繫者，稱念觀音聖號，即得解脫。
　　若有商主，率諸商人，經於險路，稱念觀音聖號，於諸怨賊，便得解脫。
　　無盡意！觀世音菩薩有如是等神力。
　　<經>【若有眾生多於婬欲。常念恭敬觀世音菩薩。便得離欲。若多瞋恚。常念
　　　恭敬觀世音菩薩。便得離瞋。若多愚癡。常念恭敬觀世音菩薩。便得離
　　　癡。無盡意。觀世音菩薩。有如是等大威神力多所饒益。是故眾生常應
　　　心念。】</經>
　　常稱念恭敬觀世音菩薩，便得離貪瞋痴三毒。無盡意！觀世音菩薩有如是等大
威神力，眾生應常念恭敬觀世音。
　　<經>【若有女人設欲求男。禮拜供養觀世音菩薩。便生福德智慧之男。設欲求
　　　女。便生端正有相之女。宿殖德本眾人愛敬。無盡意。觀世音菩薩。有
　　　如是力。若有眾生。恭敬禮拜觀世音菩薩。福不唐捐。是故眾生。皆應
　　　受持觀世音菩薩名號。無盡意。若有人受持六十二億恆河沙菩薩名字。
　　　復盡形供養飲食衣服臥具醫藥。於汝意云何。是善男子善女人功德多不
　　　。無盡意言。甚多世尊。佛言。若復有人受持觀世音菩薩名號。乃至一
　　　時禮拜供養。是二人福正等無異。於百千萬億劫不可窮盡。無盡意。受
　　　持觀世音菩薩名號。得如是無量無邊福德之利。】</經>
　　應二求，若有女人常念禮拜供養觀世音菩薩，求男得男，求女得女。
　　無盡意！若人受持六十二億恒河沙菩薩名號，復盡形供養，與受持觀世音菩薩
聖號，乃至一時禮拜供養，其功德正等無異。
　　<經>【無盡意菩薩白佛言。世尊。觀世音菩薩。云何遊此娑婆世界。云何而為
　　　眾生說法。方便之力。其事云何。】</經>
　　無盡意菩薩請問於佛，觀世音菩薩以何方便，為娑婆世界眾生說法？經中略出
三十三應身，其實菩薩普門示現，應化無量，此三十三應身，不過略說耳。
　　<經>【佛告無盡意菩薩。善男子。若有國土眾生應以佛身得度者。觀世音菩薩
　　　。即現佛身而為說法。應以辟支佛身得度者。即現辟支佛身而為說法。
　　　應以聲聞身得度者。即現聲聞身而為說法。】</經>
　　先說現四聖身，觀音本身即菩薩，故略而不說。
　　<經>【應以梵王身得度者。即現梵王身而為說法。應以帝釋身得度者。即現帝
　　　釋身而為說法。應以自在天身得度者。即現自在天身而為說法。應以大
　　　自在天身得度者。即現大自在天身而為說法。應以天大將軍身得度者。
　　　即現天大將軍身而為說法。應以毘沙門身得度者。即現毘沙門身而為說
　　　法。】</經>
　　梵王者，色界天初禪大梵王。帝釋即忉利天主。自在天即欲界第六天，他化自
在天。大自在天，即色界之頂，摩醯首羅天也。天大將軍，是四王天之天將。毗沙
門，四王天之北方天王，譯多聞天，此天恒護佛法。
　　<經>【應以小王身得度者。即現小王身而為說法。應以長者身得度者。即現長
　　　者身而為說法。應以居士身得度者。即現居士身而為說法。應以宰官身
　　　得度者。即現宰官身而為說法。應以婆羅門身得度者。即現婆羅門身而
　　　為說法。應以比丘比丘尼優婆塞優婆夷身得度者。即現比丘比丘尼優婆
　　　塞優婆夷身而為說法。應以長者居士宰官婆羅門婦女身得度者。即現婦
　　　女身而為說法。應以童男童女身得度者。即現童男童女身而為說法。】</經>
　　小王長者居士，乃至童男童女，即人道眾生。
　　<經>【應以天龍夜叉乾闥婆阿修羅迦樓羅緊那羅摩羅伽人非人等身得度者。
　　　即皆現之而為說法。】</經>
　　應以天龍八部身得度者，即皆現之而為說法。
　　<經>【應以執金剛身得度者。即現執金剛身而為說法。無盡意。是觀世音菩薩
　　　。成就如是功德。以種種形遊諸國土度脫眾生。是故汝等。應當一心供
　　　養觀世音菩薩。是觀世音菩薩摩訶薩。於怖畏急難之中能施無畏。是故
　　　此娑婆世界。皆號之為施無畏者。】</經>
　　執金剛神，即金剛力士。有謂即手執金剛杖，護帝釋天宮門之夜叉神。
　　觀世音菩薩，為施無畏者。
　　<經>【無盡意菩薩白佛言。世尊。我今當供養觀世音菩薩。即解頸眾寶珠瓔珞
　　　。價直百千兩金。而以與之。作是言。仁者。受此法施珍寶瓔珞。時觀
　　　世音菩薩不肯受之。無盡意復白觀世音菩薩言。仁者。愍我等故受此瓔
　　　珞。】</經>
　　一佛出世，千佛護持。菩薩有謙德，無盡意亦係補處大士，為推崇觀世音菩薩
，而奉上供養。
　　寶珠瓔珞，乃財供養，何以稱法施？所謂法施者，如法供養也。無盡意菩薩，
代諸眾生呈上供養，故曰愍念我等故，受此瓔珞。
　　<經>【爾時佛告觀世音菩薩。當愍此無盡意菩薩及四眾天龍夜叉乾闥婆阿修羅
　　　迦樓羅緊那羅摩羅伽人非人等故。受是瓔珞。即時觀世音菩薩愍諸四
　　　眾及於天龍人非人等。受其瓔珞。分作二分。一分奉釋迦牟尼佛。一分
　　　奉多寶佛塔。】</經>
　　佛令觀世音受無盡意施。何以故？眾生供養菩薩，一者申敬，二者修福。菩薩
為眾生良祐福田，故佛言當愍此無盡意及四眾等，受此瓔珞。時觀世音，愍諸眾生
故，受其瓔珞。既受已，分作二分，一分奉釋迦牟尼佛，一分奉多寶佛塔。
　　釋迦世尊，乃現在佛。多寶佛塔，示過去佛。世間福田，唯佛為上，故菩薩將
無盡意供養，轉供於佛。
　　<經>【無盡意。觀世音菩薩。有如是自在神力。遊於娑婆世界。】</經>
　　此是佛結<答>答。</答>
　　<經>【爾時無盡意菩薩。以偈問曰
　　　世尊妙相具　我今重問彼　佛子何因緣　名為觀世音】</經>
　　無盡意以偈問佛，佛子何故名觀世音？以下佛以偈答，觀世音名之來由。
　　<經>【具足妙相尊　偈答無盡意　汝聽觀音行　善應諸方所　弘誓深如海
　　　歷劫不思議　侍多千億佛　發大清淨願　我為汝略說　聞名及見身
　　　心念不空過　能滅諸有苦】</經>
　　具足妙相尊，言佛答無盡意也。汝聽觀音行，至能滅諸有苦，乃總讚觀音菩薩
。
　　<經>【假使興害意　推落大火坑　念彼觀音力　火坑變成池　或漂流巨海
　　　龍魚諸鬼難　念彼觀音力　波浪不能沒　或在須彌峰　為人所推墮
　　　念彼觀音力　如日虛空住　或被惡人逐　墮落金剛山　念彼觀音力
　　　不能損一毛　或值怨賊繞　各執刀加害　念彼觀音力　咸即起慈心
　　　或遭王難苦　臨刑欲壽終　念彼觀音力　刀尋段段壞　或囚禁枷鎖
　　　手足被杻械　念彼觀音力　釋然得解脫　詛諸毒藥　所欲害身者
　　　念彼觀音力　還著於本人　或遇惡羅剎　毒龍諸鬼等　念彼觀音力
　　　時悉不敢害　若惡獸圍遶　利牙爪可怖　念彼觀音力　疾走無邊方
　　　蚖蛇及蝮蠍　氣毒煙火燃　念彼觀音力　尋聲自迴去　雲雷鼓掣電
　　　降雹澍大雨　念彼觀音力　應時得消散　眾生被困厄　無量苦逼身
　　　觀音妙智力　能救世間苦】</經>
　　以上十三偈，先讚觀音救苦，與長行文大略相同。
　　第一二兩偈，即救火水二難。須彌峰高八萬四千由旬。金剛山，有謂即須彌山
，有謂係鐵圍山。今與須彌峰分別而說，當係鐵圍山。
　　蚖蛇蝮蠍，皆屬毒物。眾生無量苦，觀音菩薩皆能救拔。
　　<經>【具足神通力　廣修智方便　十方諸國土　無剎不現身　種種諸惡趣
　　　地獄鬼畜生　生老病死苦　以漸悉令滅】</經>
　　具足神通力，廣修智方便。智者實智，方便者權智。菩薩權實二智及神通力具
足，以方便智力，無剎不現身。依千手千眼大悲心陀羅尼經云，觀音菩薩，係過去
正法明如來，以大悲願力救眾生苦，現菩薩身。悲華經謂菩薩次阿彌陀作佛，號遍
出一切光明功德山王，當亦係方便。
　　<經>【真觀清淨觀　廣大智慧觀　悲觀及慈觀　常願常瞻仰】</經>
　　真觀者真實觀，即以實智如實知諸法實相。實相乃佛法身，法身清淨，智觀亦
清淨，故曰清淨觀。總說真觀清淨觀，皆屬實智觀力。於實智體，起方便智用，乃
有廣大智慧觀。由方便智慧，而起悲觀慈觀，悲觀以拔眾生苦，慈觀而與眾生樂。
眾生常願求觀音菩薩，瞻仰尊顏也。
　　<經>【無垢清淨光　慧日破諸闇　能伏災風火　普明照世間】</經>
　　無垢清淨光，諸法無垢，本來清淨，實相體也。淨極發光，方便智用也。慧日
者體也，由體起用，故光能破闇。菩薩由實智起方便智，故能伏風火之災，照明世
間。
　　<經>【悲體戒雷震　慈意妙大雲　澍甘露法雨　滅除煩惱焰】</經>
　　悲者愍念眾生苦。知眾生苦，由生煩惱造業所致。欲破惑業，首須持戒。戒者
防非離過，根除惑業，為三乘之基礎，五乘所同遵。戒猶春雷驚蟄，萬物復甦，故
曰悲體戒雷震。
　　慈意妙大雲。慈者愛念眾生與樂也，猶大雲覆護眾生，免受驕陽之苦。妙者有
而非有，非有而有，謂之妙有。諸法實相，本無佛無眾生，何苦之有？何覆護之有
？然眾生為無明所蔽，於無生中，虛妄墮入生死。菩薩為憐愍眾生故，興如幻佛事
，度如幻眾生。然雖度盡無量無邊眾生，實無一眾生得度者，故曰「妙」大雲。
　　澍甘露法雨。以悲拔其苦，以慈與其樂，而後乃說法化度令生菩提。否則眾生
為苦所逼，何遑菩提之道？故拔苦與樂已，以甘露法雨灑之。唯無上菩提能破無明
能除熱惱，故曰能除煩惱焰。
　　<經>【諍訟經官處　怖畏軍陣中　念彼觀音力　眾怨悉退散】</經>
　　此偈言菩薩救苦，能釋怨結。眾生互相結怨，致令生死不已，菩薩法雨，能令
怨結退散。
　　<經>【妙音觀世音　梵音海潮音　勝彼世間音　是故須常念】</經>
　　妙音觀世音。菩薩徹證實相，於無相中隨緣觀世間而救苦；雖無剎不現身無苦
不救，而諸法實相還歸無相。猶一月即千江，千江只一月，故曰妙音觀世音。妙音
觀世音者，極讚權實二智也。
　　梵音海潮音。梵音者清淨音也。清淨本無分別，方便隨緣而分別世間。應緣救
苦不失時，猶如海潮，故曰海潮音。
　　妙音觀世音，梵音海潮音，此二句均是前二字讚菩薩實智，後三字讚菩薩方便
智。
　　勝彼世間音。世間者計著六塵，六塵是生滅相，故世間無非生死。菩薩方便實
智，法身不動，實方便智，尋聲救苦，故勝彼六塵生滅之世間相也。是故須常念，
最後勸持。
　　<經>【念念勿生疑　觀世音淨聖　於苦惱死厄　能為作依怙　具一切功德
　　　慈眼視眾生　福聚海無量　時故應頂禮】</經>
　　念念勿生疑，勸稱念恭敬觀世音。觀音菩薩已徹證法身，為憐眾生故，倒駕慈
航還入娑婆，故曰觀世音淨聖，於苦惱死厄，能為作依怙。
　　最後一偈，總讚觀世音。
　　<經>【爾時持地菩薩即從座起。前白佛言。世尊。若有眾生。聞是觀世音菩薩
　　　品自在之業普門示現神通力者。當知是人功德不少。佛說是普門品時。
　　　眾中八萬四千眾生。皆發無等等阿耨多羅三藐三菩提心。】</經>
　　最後持地菩薩讚普門品功德。佛說是普門品時，八萬四千眾生，皆發無等等阿
耨多羅三藐三菩提心。
　　阿耨多羅三藐三菩提，無上覺也。永明大師說，無上者，豎無高蓋；無等等者
，橫無儔似。故知發無等等阿耨多羅三藐三菩提心者，發橫遍豎窮菩提心也。
<篇>妙法蓮華經講記</篇>

　　　　<節>陀羅尼品第二十六</節>
　　陀羅尼譯總持，持善不失，遮惡不起。有四種陀羅尼，即法、義、、忍。普
門品乃人護難弘經，稱觀音聖號即得離難，今品以護難弘經，持即得離難。
　　<經>【爾時藥王菩薩即從座起。偏袒右肩合掌向佛。而白佛言。世尊。若善男
　　　子善女人。有能受持法華經者。若讀誦通利。若書寫經卷。得幾所福。
　　　佛告藥王。若有善男子善女人。供養八百萬億那由他恒河沙等諸佛。於
　　　汝意云何。其所得福寧為多不。甚多世尊。佛言。若善男子善女人。能
　　　於是經。乃至受持一四句偈。讀誦解義如說修行。功德甚多。】</經>
　　藥王菩薩請問於佛，受持法華經得幾許福？佛答言，若人供養八百萬億那由他
恒河沙諸佛，所得之福，不如受持法華經一四句偈，讀誦解義如說修行所得功德。
　　<經>【爾時藥王菩薩白佛言。世尊。我今當與說法者。陀羅尼以守護之。即
　　　說曰
　　　安爾（一）曼爾（二）摩禰（三）摩摩禰（四）旨隸（五）遮梨第（六）
　　　賒咩（羊鳴音七）賒履（雉反）多瑋（八）羶（輸千反）帝（九）目
　　　帝（十）目多履（十一）娑履（十二）阿瑋娑履（十三）桑履（十四）
　　　娑履（十五）叉裔（十六）阿叉裔（十七）阿耆膩（十八）羶帝（十九）
　　　賒履（二十）陀羅尼（二十一）阿盧伽婆娑（蘇奈反）簸蔗毘叉膩（二
　　　十二）禰毘剃（二十三）阿便哆（都餓反）邏禰履剃（二十四）阿亶哆
　　　波隸輸地（途賣反二十五）漚究隸（二十六）牟究隸（二十七）阿羅隸
　　　（二十八）波羅隸（二十九）首迦差（初几反三十）阿三磨三履（三十
　　　一）佛毘吉利帝（三十二）達磨波利差（猜離反）帝（三十三）僧
　　　伽涅瞿沙禰（三十四）婆舍婆舍輸地（三十五）曼哆邏（三十六）曼哆
　　　邏叉夜多（三十七）郵樓哆（三十八）郵樓哆憍舍略（來加反三十九）
　　　惡叉邏（四十）惡叉冶多冶（四十一）阿婆盧（四十二）阿磨若（荏蔗
　　　反）那多夜（四十三）
　　　世尊。是陀羅尼神咒。六十二億恒河沙等諸佛所說。若有侵毀此法師者
　　　。則為侵毀是諸佛已。時釋迦牟尼佛讚藥王菩薩言。善哉善哉。藥王。
　　　汝愍念擁護此法師故。說是陀羅尼。於諸眾生多所饒益。】</經>
　　藥王菩薩，即說神護持說法華經者。說神已，即言此神六十二億恆河沙
諸佛所說。若有侵毀說法華經法師者，即等於侵毀如是諸佛。佛讚歎藥王菩薩。
　　<經>【爾時勇施菩薩白佛言。世尊。我亦為擁護讀誦受持法華經者。說陀羅尼
　　　。若此法師得是陀羅尼。若夜叉。若羅剎。若富單那。若吉遮。若鳩槃
　　　茶。若餓鬼等。伺求其短無能得便。即於佛前。而說曰
　　　痤（誓螺反）隸（一）摩訶痤隸（二）郁枳（三）目枳（四）阿隸（五）
　　　阿羅婆第（六）涅隸第（七）涅隸多婆第（八）伊緻（履反）柅（女
　　　氏反九）韋緻柅（十）旨緻柅（十一）涅隸墀柅（十二）涅犁墀婆底（
　　　十三）
　　　世尊。是陀羅尼神。恒河沙等諸佛所說。亦皆隨喜。若有侵毀此法師
　　　者。則為侵毀是諸佛已。】</經>
　　勇施菩薩亦說神，護持經人。
　　<經>【爾時毘沙門天王護世者白佛言。世尊。我亦為愍念眾生擁護此法師故。
　　　說是陀羅尼。即說曰
　　　阿梨（一）那梨（二）那梨（三）阿那盧（四）那履（五）拘那履（
　　　六）
　　　世尊。以是神擁護法師。我亦自當擁護持是經者。令百由旬內無諸衰
　　　患。】</經>
　　毗沙門天王說，護持經者。
　　<經>【爾時持國天王在此會中。與千萬億那由他乾闥婆眾恭敬圍繞。前詣佛所
　　　合掌白佛言。世尊。我亦以陀羅尼神。擁護持法華經者。即說曰
　　　阿伽禰（一）伽禰（二）瞿利（三）乾陀利（四）旃陀利（五）摩蹬耆
　　　（六）常求利（七）浮樓莎柅（八）頞底（九）
　　　世尊。是陀羅尼神。四十二億諸佛所說。若有侵毀此法師者。則為侵
　　　毀是諸佛已。】</經>
　　持國天王說護持經人。東方持國天王，領乾闥婆及毗舍遮。
　　<經>【爾時有羅剎女等。一名藍婆。二名毘藍婆。三名曲齒。四名華齒。五名
　　　黑齒。六名多髮。七名無厭足。八名持瓔珞。九名睪帝。十名奪一切眾
　　　生精氣。是十羅剎女。與鬼子母并其子及眷屬俱詣佛所同聲白佛言。世
　　　尊。我等亦欲擁護讀誦受持法華經者。除其衰患。若有伺求法師短者。
　　　令不得便。即於佛前。而說曰
　　　伊提履（一）伊提泯（二）伊提履（三）阿提履（四）伊提履（五）泥
　　　履（六）泥履（七）泥履（八）泥履（九）泥履（十）樓醯（十一）樓
　　　醯（十二）樓醯（十三）樓醯（十四）多醯（十五）多醯（十六）多醯
　　　（十七）兜醯（十八）醯（十九）】</經>
　　羅剎女一名藍婆，二名毗藍婆，三名曲齒，四名華齒，五名黑齒，六名多髮，
七名無厭足，八名持瓔珞，九名睪帝，十名奪一切眾生精氣。與鬼子母等，亦說
護持經人。
　　<經>【寧上我頭上。莫惱於法師。若夜叉。若羅剎。若餓鬼。若富單那。若吉
　　　遮。若毘陀羅。若犍馱。若烏摩勒伽。若阿跋摩羅。若夜叉吉遮。若人
　　　吉遮。若熱病。若一日若二日若三日若四日乃至七日。若常熱病。若男
　　　形若女形。若童男形若童女形。乃至夢中亦復莫惱。即於佛前。而說偈
　　　言
　　　若不順我　惱亂說法者　頭破作七分　如阿梨樹枝　如殺父母罪
　　　亦如壓油殃　斗秤欺誑人　調達破僧罪　犯此法師者　當獲如是殃】</經>
　　寧上我頭，莫惱法師，若不順我，令其頭破七分。阿梨樹枝，法爾如是墮地
即破為七片。
　　外國壓油，擣使生蟲，合而壓之，多汁且肥，故得罪甚重。殺父母，調達，
皆重罪人。
　　夜叉──捷疾鬼。羅剎──食人鬼。富單那──熱病鬼。吉遮──起屍鬼，人
及夜叉皆有此鬼。毗陀羅──赤色鬼。犍陀──黃色鬼。烏摩勒伽──烏色鬼。阿
跋摩羅──青色鬼。
　　<經>【諸羅剎女。說此偈已白佛言。世尊。我等亦當身自擁護受持讀誦修行是
　　　經者。令得安隱離諸衰患消眾毒藥。佛告諸羅剎女。善哉善哉。汝等但
　　　能擁護受持法華名者。福不可量。何況擁護具足受持供養經卷。華香瓔
　　　珞。末香塗香燒香。幡蓋伎樂。燃種種燈。酥燈油燈。諸香油燈。蘇摩
　　　那華油燈。瞻蔔華油燈。婆師迦華油燈。優羅華油燈。如是等百千種
　　　供養者。睪帝。汝等及眷屬。應當擁護如是法師。說是陀羅尼品時。六
　　　萬八千人。得無生法忍。】</經>
　　佛讚諸羅剎女等。說是陀羅尼品時，六萬八千人得無生法忍。
<篇>妙法蓮華經講記</篇>

　　　　<節>妙莊嚴王本事品第二十七</節>
　　據法華文句，此品因緣出於他經。昔有四比丘，於法華經生殷重心，於是結伴
入山修道。後道糧不繼，無以竟其雲霄之志。其中一人言，我一人捨道乞食，供汝
三人所需，以成道業。
　　後三人得道，其乞食者以數涉人間，為聲色所迷，命終後生為妙莊嚴王身。其
三比丘為度彼故，生為其妻及兒。妙莊嚴王，即華德菩薩。淨德夫人，即光照莊嚴
相菩薩。其二子者，即藥王藥上二菩薩。
　　<經>【爾時佛告諸大眾。乃往古世。過無量無邊不可思議阿僧祇劫有佛。名雲
　　　雷音宿王華智多陀阿伽度阿羅訶三藐三佛陀。國名光明莊嚴。劫名見
　　　。彼佛法中有王。名妙莊嚴。其王夫人。名曰淨德。有二子。一名淨藏
　　　。二名淨眼。是二子。有大神力福德智慧。久修菩薩所行之道。所謂檀
　　　波羅蜜。尸羅波羅蜜。羼提波羅蜜。毘梨耶波羅蜜。禪波羅蜜。般若波
　　　羅蜜。方便波羅蜜。慈悲喜捨。乃至三十七品助道法。皆悉明了通達。
　　　又得菩薩淨三昧。日星宿三昧。淨光三昧。淨色三昧。淨照明三昧。長
　　　莊嚴三昧。大威德藏三昧。於此三昧亦悉通達。】</經>
　　昔雲雷音宿王華智佛時，有王名妙莊嚴，王夫人名淨德，子名淨藏、淨眼。此
二子有大神力福德智慧，久修十度助道品等，得諸三昧。
　　<經>【爾時彼佛欲引導妙莊嚴王。及愍念眾生故。說是法華經。時淨藏淨眼二
　　　子。到其母所合十指爪掌白言。願母往詣雲雷音宿王華智佛所。我等亦
　　　當侍從親近供養禮拜。所以者何。此佛於一切天人眾中。說法華經。宜
　　　應聽受。母告子言。汝父信受外道深著婆羅門法。汝等應往白父與共俱
　　　去。淨藏淨眼合十指爪掌白母。我等是法王子。而生此邪見家。母告子
　　　言。汝等當憂念汝父為現神變。若得見者。心必清淨。或聽我等往至佛
　　　所。】</經>
　　雲雷音宿王華智佛欲度妙莊嚴王，及愍念眾生故，說法華經。淨藏淨眼勸母往
聽，母令二子現神變度父。
　　<經>【於是二子念其父故。踊在虛空高七多羅樹。現種種神變。於虛空中行住
　　　坐臥。身上出水身下出火。身下出水身上出火。或現大身滿虛空中。而
　　　復現小小復現大。於空中滅忽然在地。入地如水履水如地。現如是等種
　　　種神變。令其父王心淨信解。時父見子神力如是。心大歡喜得未曾有。
　　　合掌向子言。汝等師為是誰。誰之弟子。二子白言。大王。彼雲雷音宿
　　　王華智佛。今在七寶菩提樹下法座上坐。於一切世間天人眾中。廣說法
　　　華經。是我等師。我是弟子。父語子言。我今亦欲見汝等師。可共俱往
　　　。於是二子從空中下。到其母所合掌白母。父王今已信解。堪任發阿耨
　　　多羅三藐三菩提心。】</經>
　　父見子神力，於是求往見佛。子告其母，父王已堪任發菩提心。
　　<經>【我等為父已作佛事。願母見聽於彼佛所出家修道。爾時二子欲重宣其意
　　　。以偈白母
　　　願母放我等　出家作沙門　諸佛甚難值　我等隨佛學　如優曇羅
　　　值佛復難是　脫諸難亦難　願聽我出家】</經>
　　我等為父已作佛事，謂度化妙莊嚴王之願已滿。請求出家者，夙願既滿，請求
出塵。
　　<經>【母即告言。聽汝出家。所以者何。佛難值故。】</經>
　　母即聽許出家。
　　<經>【於是二子白父母言。善哉父母，願時往詣雲雷音宿王華智佛所親近供養
　　　。所以者何。佛難得值。如優曇羅華。又如一眼之龜值浮木孔。而我
　　　等宿福深厚生值佛法。是故父母當聽我等令得出家。所以者阿。諸佛難
　　　值時亦難遇。彼時妙莊嚴王。後宮八萬四千人。皆悉堪任受持是法華經
　　　。淨眼菩薩。於法華三昧久已通達。淨藏菩薩。已於無量百千萬億劫。
　　　通達離諸惡趣三昧。欲令一切眾生離諸惡趣故。其王夫人。得諸佛集三
　　　昧。能知諸佛祕密之藏。二子如是以方便力善化其父。令心信解好樂佛
　　　法。於是妙莊嚴王與群臣眷屬俱。淨德夫人與後宮婇女眷屬俱。其王二
　　　子與四萬二千人俱。一時共詣佛所。到已頭面禮足。繞佛三匝住一面
　　　。】</經>
　　夫人及二子俱得三昧者，示三人善根深厚。
　　<經>【爾時彼佛為王說法示教利喜。王大歡悅。爾時妙莊嚴王及其夫人。解頸
　　　真珠瓔珞價直百千。以散佛上。於虛空中。化成四柱寶臺。臺中有大寶
　　　床。敷百千萬天衣。其上有佛。結加趺坐放大光明。爾時妙莊嚴王作是
　　　念。佛身希有端嚴殊特。成就第一微妙之色。時雲雷音宿王華智佛告四
　　　眾言。汝等見是妙莊嚴王於我前合掌立不。此王於我法中作比丘。精勤
　　　修習助佛道法。當得作佛。號娑羅樹王。國名大光。劫名大高王。其娑
　　　羅樹王佛。有無量菩薩眾。及無量聲聞。其國平正功德如是。】</經>
　　雲雷音宿王華智佛，授記妙莊嚴王，當來作佛號娑羅樹王。
　　<經>【其王即時以國付弟。與夫人二子并諸眷屬。於佛法中出家修道。王出家
　　　已。於八萬四千歲。常勤精進修行妙法華經。過是已後。得一切淨功德
　　　莊嚴三昧。即昇虛空高七多羅樹。而白佛言。世尊。此我二子已作佛事
　　　。以神通變化轉我邪心。令得安住於佛法中。得見世尊。此二子者是我
　　　善知識。為欲發起宿世善根饒益我故來生我家。】</經>
　　王以國付弟，與夫人二子，及諸眷屬俱時出家。經八萬四千歲修行，得一切淨
功德莊嚴三昧。稱言二子者，為其善知識。
　　<經>【爾時雲雷音宿王華智佛告妙莊嚴王言。如是如是。如汝所言。若善男子
　　　善女人。種善根故。世世得善知識。其善知識。能作佛事示教利喜。令
　　　入阿耨多羅三藐三菩提。大王當知。善知識者是大因緣。所謂化導令得
　　　見佛。發阿耨多羅三藐三菩提心。大王。汝見此二子不。此二子已曾供
　　　養六十五百千萬億那由他恒河沙諸佛親近恭敬。於諸佛所受持法華經。
　　　愍念邪見眾生。令住正見。】</經>
　　佛告妙莊嚴王如是如是，意謂由汝過去世種諸善根，方得遇此善知識。此二子
亦已久植善根，曾供養六十五百千萬億那由他恒河沙佛。
　　<經>【妙莊嚴王。即從虛空中下。而白佛言。世尊。如來甚希有。以功德智慧
　　　故。頂上肉髻光明顯照。其眼長廣而紺青色。眉間毫相白如珂月。齒白
　　　齊密常有光明。脣色赤好如頻婆。】</經>
　　妙莊嚴王讚佛相好光明。
　　<經>【爾時妙莊嚴王讚歎佛如是等無量百千萬億功德已。於如來前一心合掌復
　　　白佛言。世尊。未曾有也。如來之法具足成就。不可思議微妙功德。教
　　　誡所行安隱快善。我從今日不復自隨心行。不生邪見憍慢瞋恚諸惡之心
　　　。說是語已禮佛而出。】</經>
　　我從今日，不復自隨心行。言我以後不復隨自意，行三毒邪見也。
　　<經>【佛告大眾。於意云何。妙莊嚴王豈異人乎。今華德菩薩是。其淨德夫人
　　　。今佛前光照莊嚴相菩薩是。哀愍妙莊嚴王及諸眷屬故。於彼中生。其
　　　二子者。今藥王菩薩藥上菩薩是。是藥王藥上菩薩。成就如此諸大功德
　　　。已於無量百千萬億諸佛所殖眾德本。成就不可思議諸善功德。若有人
　　　識是二菩薩名字者。一切世間諸天人民。亦應禮拜。佛說是妙莊嚴王本
　　　事品時。八萬四千人遠塵離垢。於諸法中得法眼淨。】</經>
　　釋迦牟尼佛告大眾言，妙莊嚴王者，華德菩薩是。淨德夫人者，光照莊嚴相菩
薩是。其二子者，藥王藥上二菩薩是。若人知二菩薩名者，以此功德，一切世間天
人皆應禮拜。說是品時，八萬四千人得法眼淨。
<篇>妙法蓮華經講記</篇>

　　　　<節>普賢菩薩勸發品第二十八</節>
　　法華經為佛第一無上之法，非大智大行無以善其始終，故始自文殊，終至普賢
。以普賢行，入於法界。化無不周曰普，鄰極亞聖曰賢。法華經在顯一乘，而普賢
行，為一乘圓因，故有此品。
　　華嚴說別教一乘，法華說同教一乘。佛為直進菩薩，令入佛慧，故說華嚴；佛
為迴小向大菩薩，令入佛慧，故說法華。華嚴獨接大菩薩，法華則化三歸一。
　　<經>【爾時普賢菩薩。以自在神通力。威德名聞。與大菩薩無量無邊不可稱數
　　　從東方來。所經諸國普皆震動。雨寶蓮華。作無量百千萬億種種伎樂。
　　　又與無數諸天龍夜叉乾闥婆阿修羅迦樓羅緊那羅摩羅伽人非人等大眾
　　　圍繞。各現威德神通之力。到娑婆世界耆闍崛山中。頭面禮釋迦牟尼佛
　　　。右繞七匝白佛言。世尊。我於寶威德上王佛國。遙聞此娑婆世界說法
　　　華經。與無量無邊百千萬億諸菩薩眾。共來聽受。唯願世尊。當為說之
　　　。若善男子善女人。於如來滅後。云何能得是法華經。】</經>
　　普賢菩薩自東方寶威德上王佛國，來入此土，乃應身也。普賢菩薩，應身無量
無邊，當知佛說法華經，音聲亦無量無邊。
　　普賢菩薩問佛，善男子善女人，於如來滅後，云何能得是法華經？
　　<經>【佛告普賢菩薩。若善男子善女人。成就四法。於如來滅後。當得是法華
　　　經。一者為諸佛護念。二者殖眾德本。三者入正定聚。四者發救一切眾
　　　生之心。善男子善女人。如是成就四法。於如來滅後必得是經。】</經>
　　佛言若成就四法，於如來滅後，當得是法華經。一者、為諸佛護念。善男子善
女人上求佛慧，外蒙諸佛護念。二者、內發清淨心植眾德本。三者、入正定聚。邪
定聚定入地獄，正定聚者定成佛道，不定聚者於正邪二聚之間不定。此人入正定聚
，方能得是法華經。四者、發救一切眾生心。諸佛護念及植眾德本，是內因外緣具
足。入正定聚則簡非凡夫外道，發救一切眾生心則簡非二乘。如是則能於如來滅後
，必得法華經。
　　<經>【爾時普賢菩薩白佛言。世尊。於後五百歲濁惡世中。其有受持是經典者
　　　。我當守護除其衰患令得安隱。使無伺求得其便者。若魔若魔子。若魔
　　　女若魔民。若為魔所著者。若夜叉若羅剎。若鳩槃茶。若毘舍闍。若吉
　　　遮若富單那。若韋陀羅等。諸惱人者。皆不得便。是人若行若立讀誦此
　　　經。我爾時乘六牙白象王。與大菩薩眾俱詣其所。而自現身。供養守護
　　　安慰其心。亦為供養法華經故。是人若坐思惟此經。爾時我復乘白象王
　　　現其人前。其人若於法華經。有所忘失一句一偈。我當教之與共讀誦還
　　　令通利。】</經>
　　此是護人勸發。於後末法五濁惡世中，有受持法華經者，我當守護，除其衰患
。諸魔鬼神，不能得其便。若人讀誦法華經，我乘六牙白象而現其前。若人思惟法
華經，我復乘六牙白象而現其前，其人若忘失經句，我當教之還令通利。
　　<經>【爾時受持讀誦法華經者。得見我身甚大歡喜。轉復精進。以見我故。即
　　　得三昧及陀羅尼。名為旋陀羅尼。百千萬億旋陀羅尼。法音方便陀羅尼
　　　。得如是等陀羅尼。世尊。若後世後五百歲濁惡世中。比丘比丘尼優婆
　　　塞優婆夷。求索者。受持者。讀誦者。書寫者。欲修習是法華經。於三
　　　七日中應一心精進。滿三七日已。我當乘六牙白象。與無量菩薩而自圍
　　　繞。以一切眾生所見身。現其人前。而為說法示教利喜。亦復與其陀
　　　羅尼。得是陀羅尼故。無有非人能破壞者。亦不為女人之所惑亂。我
　　　身亦自常護是人。】</經>
　　爾時受持法華經者，得見我身，甚大歡喜，即得三昧及陀羅尼。（旋陀羅尼見
分別功德品）
　　若後世五濁惡世中，四眾弟子修習法華經，三七日已，我乘六牙白象現其人前
，而為說法示教利喜。復與其陀羅尼，得是故，非人不能破壞，女人不能惑亂
。
　　<經>【唯願世尊。聽我說此陀羅尼。即於佛前。而說曰
　　　阿檀地（途賣反一）檀陀婆地（二）檀陀婆帝（三）檀陀鳩舍隸（四）
　　　檀陀修陀隸（五）修陀隸（六）修陀羅婆底（七）佛馱波羶禰（八）薩
　　　婆陀羅尼阿婆多尼（九）薩婆婆沙阿婆多尼（十）修阿婆多尼（十一）
　　　僧伽婆履叉尼（十二）僧伽涅伽陀尼（十三）阿僧祇（十四）僧伽波伽
　　　地（十五）帝隸阿惰僧伽兜略（盧遮反）阿羅帝婆羅帝（十六）薩婆僧
　　　伽三摩地伽蘭地（十七）薩婆達磨修波利剎帝（十八）薩婆薩埵樓馱憍
　　　舍略阿伽地（十九）辛阿毘吉利地帝（二十）
　　　世尊。若有菩薩。得聞是陀羅尼者。當知普賢神通之力。】</經>
　　普賢菩薩即說陀羅尼。並白佛言，若有得聞是者，當知普賢神通之力。
　　<經>【若法華經行閻浮提有受持者。應作此念。皆是普賢威神之力。若有受持
　　　讀誦正憶念解其義趣如說修行。當知是人行普賢行。於無量無邊諸佛所
　　　深種善根。為諸如來手摩其頭。】</經>
　　普賢行者，成佛圓因也。故諸如來，手摩其頭。
　　<經>【若但書寫。是人命終當生忉利天上。是時八萬四千天女。作眾伎樂而來
　　　迎之。其人即著七寶冠。於婇女中娛樂快樂。何況受持讀誦正憶念解其
　　　義趣如說修行。若有人受持讀誦解其義趣。是人命終為千佛授手。令不
　　　恐怖不墮惡趣。即往兜率天上彌勒菩薩所。彌勒菩薩有三十二相。大菩
　　　薩眾所共圍繞。有百千萬億天女眷屬。而於中生。有如是等功德利益。
　　　是故智者應當一心自書若使人書。受持讀誦正憶念如說修行。】</經>
　　若但書寫，當生忉利天中，若能受持讀誦解義修行，此人命終時，千佛授手往
生兜率天彌勒菩薩所。
　　<經>【世尊。我今以神通力故守護是經。於如來滅後。閻浮提內廣令流布使不
　　　斷絕。】</經>
　　此是護法弘經，菩薩以神通力守護法華經。
　　<經>【爾時釋迦牟尼佛讚言。善哉善哉。普賢。汝能護助是經。令多所眾生安
　　　樂利益。汝已成就不可思議功德深大慈悲。從久遠來發阿耨多羅三藐三
　　　菩提意。而能作是神通之願守護是經。我當以神通力守護能受持普賢菩
　　　薩名者。】</經>
　　　佛讚歎已，並言以神通力，守護受持普賢名者。
　　<經>【普賢。若有受持讀誦正憶念修習書寫是法華經者。當知是人則見釋迦牟
　　　尼佛。如從佛口聞此經典。當知是人供養釋迦牟尼佛。當知是人佛讚善
　　　哉。當知是人為釋迦牟尼佛手摩其頭。當知是人為釋迦牟尼佛衣之所覆
　　　。如是之人不復貪著世樂。不好外道經書手筆。亦復不喜親近其人。及
　　　諸惡者。若屠兒。若畜羊雞狗。若獵師。若衒賣女色。是人心意質直
　　　。有正憶念有福德力。是人不為三毒所惱。亦復不為嫉我慢邪慢增上
　　　慢所惱。是人少欲知足能修普賢之行。】</經>
　　法華經在顯諸法實相，諸法成佛報化二身，實相是佛法身，故受持乃至書寫法
華經，即為見釋迦牟尼佛，如從佛口親聞此經典。是人即為供養釋迦牟尼佛，佛所
讚歎，手摩其頭，衣之所覆。如是之人，不復貪著世樂，不好外道經書及親近其人
。亦不親近諸惡者，例如屠兒乃至衒賣女色。是人心意質直，有福德，不為三毒等
所惱，少欲知足修普賢行。
　　<經>【普賢。若如來滅後後五百歲。若有人見受持讀誦法華經者。應作是念。
　　　此人不久當詣道場破諸魔眾。得阿耨多羅三藐三菩提。轉法輪擊法鼓吹
　　　法螺雨法雨。當坐天人大眾中師子法座上。】</經>
　　佛滅後後五百歲，有受持法華經者，此人不久當如釋迦牟尼佛，坐道場，降魔
軍，成就無上菩提，轉法輪度眾生。
　　<經>【普賢。若於後世。受持讀誦是經典者。是人不復貪著衣服臥具飲食資生
　　　之物。所願不虛。亦於現世得其福報。】</經>
　　佛稱普賢菩薩，受持讀誦法華經者，唯願求無上佛慧，不貪著資生之物。其求
無上佛慧之願，終必不虛。亦於現世，即得其福。
　　<經>【若有人輕毀之言。汝狂人耳。空作是行終無所獲。如是罪報當世世無眼
　　　。若有供養讚歎之者。當於今世得現果報。若復見受持是經者。出其過
　　　惡。若實若不實。此人現世得白癩病。若有輕笑之者。當世世牙齒缺
　　　。醜脣平鼻。手繚戾眼目角睞。身體臭穢。惡瘡膿血。水腹短氣。諸
　　　惡重病。】</經>
　　若有供養讚歎持法華經者，當於現世即得善果報。若有輕毀之者，當世世無眼
。若於受持法華經者，出其過惡，若實不實，現世即得白癩病。若有輕笑之者，世
世牙齒缺，手腳繚戾，歪曲不正。眼目角睞，斜視也。及諸餘惡報。
　　<經>【是故普賢。若見受持是經典者。當起遠迎當如敬佛。】</經>
　　若見受持是經者，應如敬佛。
　　<經>【說是普賢勸發品時。恒河沙等無量無邊菩薩。得百千萬億旋陀羅尼。三
　　　千大千世界微塵等諸菩薩具普賢道。佛說是經時。普賢等諸菩薩。舍利
　　　弗等諸聲聞。及諸天龍人非人等。一切大會皆大歡喜。受持佛語作禮而
　　　去。】</經>
　　明聞法得益。佛說是經時，普賢菩薩等，皆大歡喜，受持佛語，作禮而去。
妙法蓮華經講記終
<篇>妙法蓮華經講記</篇>

　　　　<節>後記</節>
　　這是第二次講法華經，自民國七十三年九月二十三日開始，每學期的星期日，
起初講二小時，後因健康不佳，改為講一小時。拖拖拉拉直到民國七十七年年底，
方講圓滿，算來已是四年多了。老牛破車，慚愧慚愧！
　　四年中記錄者換了若干位，各人文筆不同，致記錄內容缺乏一貫性。總之，這
篇講記，百孔千瘡，謹向讀者說聲抱歉！
　　　　　　　　　　　　　　　　　　　　　　　　　　　　　　　　　釋智諭
<章>大法鼓經解義</章>

　　　　<節>目錄</節>
<_-節>自序</_-節>……………………………………………………………………………………(1)
<_-節>大法鼓經解義卷上</_-節>……………………………………………………………………1
<_-節>解經題</_-節>…………………………………………………………………………………1
<_-節>解經文</_-節>…………………………………………………………………………………4
<_-節>大法鼓經解義卷下</_-節>……………………………………………………………………48
<_-節>後記</_-節>……………………………………………………………………………………95
<篇>大法鼓經解義</篇>

<節>自序</節>
　　說良心話，我不會寫文章。只因為年老體衰，排不上別的用場，只好「瞎子戴
眼鏡──冒充讀書人」。此所謂老馬上磨坊，廢物利用耳。
　　本來計劃結夏期間寫大法鼓經解義，無奈溽暑逼人，復以懶惰成性，一拖再拖
，直到夏期過了三分之二，才動筆工作，慚愧！慚愧！
　　大法鼓經在大正藏第九冊法華部，談一乘教義，世間希有，三世諸佛悉有此法
。迦葉乞請，世尊方說。筆者愚鈍，難申經義於萬一。唯以至誠，將經文獻於讀者
而已。
　　　　　　　　　　　　　　　　　　　　　　　　　　　智諭於西蓮淨苑
<篇>大法鼓經解義</篇>

<節>大法鼓經解義卷上</節>
　　　　　　　　　　　　　　　　　　　　　　　　　宋天竺三藏求那跋陀羅譯
　　　　　　　　　　　　　　　　　　　　　　　　　　　　　釋智諭撰解
　　　　<節>解經題</節>
　　<經>【大法鼓】</經>
　　大法鼓者以喻立題，意謂佛將擊大法鼓，宣一乘大法。波斯匿王欲覲世尊，擊
鼓吹貝往詣佛所，世尊以鼓聲為喻，說此大法鼓經。
　　<經>【經】</經>
　　梵語修多羅，譯為契經，簡稱曰經。
　　<經>【宋天竺三藏求那跋陀羅譯】</經>
　　宋，是朝代名，係南北朝時劉姓所建之宋。求那跋陀羅，於劉宋元嘉十二年至
廣州，泰始四年而卒。
　　天竺，古稱印度曰天竺。三藏者經律論，通達經律論者，尊稱為三藏法師。
　　求那跋陀羅，譯曰功德賢，中天竺人。通達大乘，故世號摩訶衍，摩訶衍譯曰
大乘。本婆羅門種，幼學五明。後見阿毗曇雜心，驚悟佛法至真，乃深崇佛道。捨
家遠遁，落髮出家。
　　為人慈和恭恪，事師盡禮。辭小乘師，進學大乘。大乘師令探經匣，得大品華
嚴。讀誦宣講，莫能詶抗。
　　隨舶東來我國，船行海中，淡水罄竭，舉船憂惶。求那跋陀羅勸眾念十方佛稱
觀世音，並密誦咒經，至誠禮懺，乃感天降甘霖，全船蒙濟。
　　元嘉十二年至廣州，居祇洹寺，譯雜阿含。於東安寺譯大法鼓經，後並譯勝鬘
、楞伽、無憂王、無量壽、鴦掘魔……等經，凡百餘卷。
　　譙王請講華嚴等經，求那跋陀羅自忖未善宋言，乃旦夕禮懺求觀世音，乞求冥
應。夜夢白衣人持劍，擎一人首來，以劍易首，而安新頭。覺心神喜悅，及旦備解
宋言，宣講通利。
　　後譙王謀叛，逼求那跋陀羅同行。兵敗梁山，戰船火起，求那跋陀羅手捉竹杖
，投身江中。覺水深才齊膝，然以杖試水，流駛甚深。唯一心稱念觀世音。見一童
子，牽引而行，恍惚行十餘步，乃得上岸。覓童子忽然不見，舉身毛豎，方知神助
。
　　上令起寺居之，寺地不淨，多諸鬼神。每至夜半，有推戶呼喚者，視之卻又無
人，眾皆惶懼。求那跋陀羅乃燒香祝曰，汝等宿緣在此，我今起寺行道禮懺，當超
薦汝等。汝等若欲住此，當為護法善神。若不欲留，各隨所安。同夕有道俗十餘人
得夢，夢見鬼神千數，皆荷擔移去，寺眾遂安。
　　泰始四年正月，稍覺不適，便與眾告別遂卒。卒年七十有五。
<篇>大法鼓經解義</篇>

　　　　<節>解經文</節>
　　<經>【如是我聞。一時佛住舍衛國祇樹給孤獨園。與大比丘眾五百人俱。復有
　　　百千大菩薩眾。】</經>
　　此是序分，序分有二，一、證信序，二、發起序。此是證信序，爾時波斯匿王
下是發起序。證信序以六事而成就，一、如是乃信成就，謂此經乃佛所說，非是別
人偽造。二、我聞乃聞成就，謂佛如是說，我如是聞，無有錯謬。三、一時乃時成
就，謂佛有一時說此大法鼓經。四、佛乃說法主成就。五、住舍衛國祇樹給孤獨園
，乃處成就。六、與大比丘眾……乃眾成就。以此六事，證明此經無偽。
　　如是我聞，乃結集經人語，謂我從佛處，聞如是經，非我杜撰也。
　　一時，以一時二字，表示說法時間。
　　佛，有通有別，若通說，佛乃自覺覺他覺滿之人。若別論，即指釋迦牟尼佛。
　　住舍衛國祇樹給孤獨園。住是在的意思，經中有時用住，有時用在，有人說久
在曰住，暫住曰在。
　　舍衛國本名憍薩羅國，舍衛為其都城名，為別於南方之憍薩羅國，故以城為其
國號。舍衛譯曰豐德，佛世時波斯匿王居此。
　　給孤獨長者，買祇陀太子園獻佛，祇陀太子將園樹助施，取二人之名號其園，
故曰祇樹給孤獨園。
　　出家受具足戒的男眾名比丘，比丘有三義，一、乞士，上乞法以養慧命，下乞
食以養色身。二、怖魔，比丘出家受具，令魔恐怖。三、破惡，比丘破身口七支惡
。是等比丘，於聲聞有學中至尊，博通內外經典，知見殊勝，超過九十六種外道，
故曰大比丘。眾者僧眾也，如是大比丘僧眾有五百人俱。
　　菩薩譯為覺有情，亦曰大道心眾生。大菩薩餘經稱菩薩摩訶薩，數有百千。
　　<經>【復有眾多天龍夜叉健闥婆眾。復有百千諸優婆塞優婆夷眾。復有娑婆世
　　　界主梵天王及天帝釋四天王眾。復有十方世界無量比丘比丘尼優婆塞優
　　　婆夷諸菩薩。】</經>
　　次略說天龍鬼神，亦稱天龍八部。一、天，二、龍，三、夜叉，四、健（乾）
闥婆，五、阿修羅，六、迦樓羅，七、緊那羅，八、摩羅伽。今略言夜叉者惡鬼
也，健闥婆者香神也。復有百千在家弟子，優婆塞優婆夷。
　　娑婆世界主梵天王。初禪大梵天王，為一小世界主，二禪梵天王為小千世界主
，三禪梵天王為中千世界主，四禪梵天王為大千世界主。
　　天帝釋及四天王，乃欲界第一天及第二天，各與其眷屬眾俱。
　　復有他方世界，無量四眾弟子及諸菩薩俱。
　　<經>【爾時如來。於彼四眾說如是法。有有則有苦樂。無有則無苦樂。是故離
　　　苦樂。則是涅槃第一之樂。】</經>
　　爾時如來於四眾中說如是法，有「有」則有苦樂，無「有」則無苦樂。
　　「有」者，三界有也，三界「有」，有生有死，故有三界「有」，則有苦樂。
若無三界「有」，則無苦樂。是故離三界生死苦樂，是涅槃第一之樂。
　　<經>【彼五百聲聞比丘。一切皆是阿羅漢。諸漏已盡無復煩惱。心得自在。譬
　　　如大龍。心得好解脫慧得好解脫所作已辨。己捨重擔。逮得己利。盡諸
　　　有結。正智心解脫。得一切心自在第一波羅蜜。】</經>
　　五百聲聞比丘，聲者佛之言音，聞者弟子聞持，此等比丘，聞佛言教而奉持者
，曰聲聞比丘。阿羅漢是四果無學，於聲聞法中，學行窮滿。阿羅漢譯為殺賊應供
無生。
　　漏者，在因為煩惱，在果為生死，阿羅漢見思煩惱已斷，分段生死已了，不再
漏落三界，故曰諸漏已盡。無復煩惱，無見思煩惱也。
　　有二種障，煩惱障與所知障。煩惱障障涅槃，所知障障菩提。斷煩惱障心得解
脫，斷所知障慧得解脫。此等阿羅漢已斷煩惱障，故心得自在。
　　如人中之龍，心得解脫慧得解脫。此輩得慧解脫，非得中道慧之解脫，僅得無
漏慧之解脫而已。於二種無明中，未破根本無明，僅破枝末無明，稱為慧解脫也。
於十二因緣中，僅破愛取，不漏落三界而已。
　　所作已辨（應為辦），無復愛取有，已捨生死重擔（經文「己捨」應為「已捨
」）。已得己利，不復起慈悲度眾生。已盡三界有縛，正智心解脫。正智者，苦集
滅道四智也。得一切心自在，心得解脫證無漏也。已度三界生死永離世間，故曰心
自在第一波羅蜜。
　　<經>【有無量學人。皆得須陀洹斯陀含阿那含果。有成就有漏法無量比丘眾。
　　　有成就無量阿僧祇功德菩薩摩訶薩。徒十方來算數譬喻所不能及。亦非
　　　一切聲聞緣覺之所能知。】</經>
　　四果學行窮滿證入無學，三果以前，尚在有學位。須陀洹是初果，斯陀含是二
果，阿那含是三果。成就有漏法比丘眾，是未斷煩惱未證四向四果，僅得凡夫四禪
八定者。
　　有成就無量阿僧祇功德之大菩薩，從十方來。「徒」十方之「徒」應為「從」
字。其數甚多，非算數譬喻所能及，亦非聲聞緣覺所能知。
　　<經>【除文殊師利菩薩。及大力菩薩。觀世音菩薩。彌勒菩薩摩訶薩。如是上
　　　首菩薩摩訶薩無量阿僧祇眾。譬如大地所生草木。從諸方來諸菩薩眾。
　　　亦復如是。不可稱數。復有差摩比丘尼。與比丘尼眾俱。毗舍佉鹿子母
　　　。及末利夫人。各與無量大眷屬俱。須達長者。與諸優婆塞俱。爾時世
　　　尊。於大眾中說有非有法門。】</經>
　　從十方來之菩薩薩摩訶薩甚多，除文殊師利菩薩……等外，從十方來之菩薩摩
訶薩，如大地所生草木，不可稱數。
　　復有差摩比丘尼，與比丘尼眾俱。出家受具之女眾，名比丘尼。毗舍佉鹿子母
，毘舍佉星名，此夫人生日當於此星，故名毘舍佉。又有子名鹿，從子為名，故曰
鹿母。此夫人曾生三十二卵，每卵出一兒。毘舍佉鹿母，見佛聞法，證須陀洹果。
末利夫人，乃波斯匿王夫人。各與眷屬俱。
　　須達長者，即給孤獨長者，與優婆塞俱。爾時世尊，為大眾說有非有法門。有
非有法門，後文自有解釋。
　　<經>【爾時波斯匿王。從臥而起作是思惟。我今應往至世尊所。念已即行。擊
　　　鼓吹貝。往詣佛所。】</經>
　　波斯匿王，玄奘大師譯為勝軍王，義淨大師譯為勝光天子。
　　<經>【爾時世尊。知而故<問>問。</問>阿難。以何等故有鼓貝聲。阿難白佛言。波斯匿
　　　王來詣佛所。是其擊鼓吹貝之聲。佛告阿難。汝今亦應擊大法鼓。我今
　　　當說大法鼓經。阿難白佛言。世尊。是大法鼓經名。我未曾聞。以何等
　　　故。名大法鼓經。佛告阿難。汝何由如。是諸來會大菩薩等。悉不能知
　　　此大法鼓經六字名號。何況於汝而得聞知。】</經>
　　以波斯匿王擊鼓吹貝因緣，佛說大法鼓經。佛告阿難，汝何由知（「如」應為
「知」），是諸來會大菩薩等，悉不能知此大法鼓經六字名號。可能於梵文中，大
法鼓經為六字。
　　<經>【阿難白佛言。世尊。未曾有也。此法名號真實難知。如是阿難。實爾不
　　　異。阿難。此大法鼓經。世間希有。如優曇華。阿難白佛言。非一切
　　　諸佛有此法耶。佛告阿難。三世諸佛悉有此法。阿難白佛言。若然者。
　　　彼諸菩薩人中之雄。何故悉來。普集於此。彼諸如來。何故自於其國不
　　　演說耶。】</經>
　　佛讚大法鼓經世間希有，如優曇花。優曇花三千年一現，甚為希有。
　　阿難白佛，一切諸佛是否皆有此法？佛言三世諸佛皆有此法。阿難白言，既然
諸佛皆有此法，何故十方諸菩薩，皆來此娑婆世界，聽世尊說大法鼓經？難道彼諸
佛等，不說大法鼓經嗎？
　　<經>【佛告阿難。如有一阿練比丘隱居山窟。至時入村方欲乞食。道見人獸諸
　　　雜死屍。見已生厭。斷食而還。鳴呼苦哉。吾亦當然。彼於異時。心得
　　　快樂。作是思惟。我當更往觀察死屍。令增厭離。復向聚落求見死屍。
　　　修不淨想。見已觀察。得阿羅漢果。如是他方諸佛。不說無常苦空不淨
　　　。所以者何。諸佛國土法應如是。彼諸如來。為諸菩薩作如是說。奇哉
　　　難行釋迦牟尼世尊。於五濁國土出興于世。為苦惱眾生。種種方便。說
　　　大法鼓經。是故諸善男子。當如是學。彼諸菩薩。咸欲見我恭敬禮拜。
　　　故來會此。既來會已。或得初住。乃至十住。是故大法鼓經。甚難值遇
　　　。是故十方大菩薩眾。為聞法故普皆來集。】</經>
　　佛舉譬喻，譬如比丘見無常苦，因而得阿羅漢果。他方諸菩薩亦復如是，他方
諸佛國土，法爾無有五濁，彼諸佛等，不說無常苦空不淨。彼諸菩薩聞我於五濁惡
世說大法鼓經，皆欲來聞。彼等既見此五濁惡世，猶如比丘見諸人獸死屍，修不淨
想得阿羅漢果，十方菩薩見於惡世，精進修行，或得初住，乃至二三四五……十住
。初住乃至十住者，初地乃至十地也。
　　是故我於五濁惡世說大法鼓經，甚難值遇。所以十方菩薩，普來聞法。
　　<經>【阿難白佛言。善哉善哉。一切善來。彼悉得此難得經法。佛告阿難。如
　　　是深經。非一切共。是故不應說言一切善來。阿難白佛言。何故彼非一
　　　切善來。佛告阿難。此經典者。是諸如來。秘密法藏。甚深微妙。難解
　　　難信。是故阿難。不應說言一切善來。】</經>
　　阿難白佛言，善哉善哉！一切善來法會之眾，皆得此大法鼓經。佛言，如是甚
深大法鼓經，非是來會一切法眾皆能了解者。是故汝不應言，一切善來皆得此經法
。此大法鼓經，是諸如來秘密法藏，難解難信，非是一切人皆能得者。
　　<經>【阿難白佛言。非如波斯匿王。臨陣時。擊大戰鼓。其聞聲者一切箭落
　　　耶。佛告阿難。波斯匿王擊鼓戰時。非彼一切聞鼓聲喜。有怯弱者聞而
　　　恐怖。若死近死。如是阿難。此大法鼓經名。是二乘之人不信法門。是
　　　故阿難。譬如彼王。至戰時。擊王大鼓。此大法鼓。諸佛秘密。佛出
　　　世時。爾乃演說。】</經>
　　阿難聞佛言，此大法鼓經，非如波斯匿王鼓，聞鼓聲者，一切中箭者皆拔出嗎
？佛言波斯匿王擊戰鼓時，非一切人喜，怯懦之人，聞鼓聲而恐怖，以為將會戰死
。大法鼓經亦復如是，二乘人不信如是法門。當知此大法鼓經，諸佛秘密，佛出世
時方乃演說。
　　<經>【爾時世尊告大迦葉。此諸比丘清淨純一。真實強力離諸糟糠。堪任聞此
　　　大法鼓經不。迦葉白佛言。若有比丘犯戒違律。是大目連之所呵責。有
　　　如是比。我不同行。況復世尊。今此會眾。如栴檀林。清淨純一。】</經>
　　佛問大迦葉，此會比丘清淨純一，堪任聞此大法鼓經否？迦葉答言，若有犯戒
違律者，此大目犍連之所呵責。
　　有一次布薩，佛初夜中夜後夜始終不肯說戒。比丘請佛說戒，佛言我不會於不
清淨眾中說戒的。爾時大目犍連以天眼觀察，見破戒比丘去佛不遠處坐，大目犍連
即將破戒人牽出。故大迦葉云，若有犯戒者，大目犍連之所呵責。
　　大迦葉復言，若有如是比丘（經文中似漏一丘字），我不與同行，何況今此大
會法眾，清淨純一，如栴檀林？
　　<經>【佛告迦葉。今此會眾。雖復一切清淨純一。然於隱覆之說有不善解。迦
　　　葉白佛言。云何名為隱覆之說。佛告迦葉。隱覆說者。謂言如來畢竟涅
　　　槃。而實如來常住不滅。般涅槃者非毀壞法。此修多羅離覆清淨。明顯
　　　音聲。百千因緣。分別開示。】</經>
　　如來為令眾生感佛世難值，因而精進修行。故實不涅槃，說般涅槃。是以隱覆
說者，謂如來實不般涅槃，而說般涅槃也。而實如來常住不滅，說般涅槃者，是度
眾生方便，非是如來法身毀壞也。佛恐與會法眾，雖然清淨純一，然不善解如來隱
覆之說，故復令大迦葉觀察。因為此大法鼓經，離覆清淨，百千因緣分別開示，明
顯宣說如來常住不滅的道理。
　　<經>【是故迦葉。當更觀察此諸大眾。時大迦葉。即復觀察彼諸來者。云何而
　　　來。時剎那頃。下信眾生。及聲聞緣覺。初業菩薩。自惟不堪。生退捨
　　　心。譬如王家力士。眾中有名千力士者。從座而起擊鼓唱言。誰能堪任
　　　與我力。其不堪者默然而住。心自念言。我不堪任與彼力。或能傷
　　　損以致失命。於彼眾中無敢敵者。乃名勇健。難伏力士。建大勝幡。】</經>
　　於是大迦葉復更觀察。剎那間下信眾生，及聲聞緣覺二乘，初業菩薩，自忖不
堪聽聞大法鼓經，於是生退席之心。
　　譬如王家力士下，觀文自明。
　　<經>【如是下劣眾生。及聲聞緣覺。初業菩薩。作是念言。我不堪任聽受。如
　　　來已般涅槃。而復說言。常住不滅。於大眾中。聞所未聞。從坐而去。
　　　所以者何。彼人長夜。於般涅槃。修習空見。聞離隱覆清淨經故。從坐
　　　而去。】</經>
　　如是下劣眾生，作如是念，云何如來已般涅槃，復言常住不滅，令人難以相信
，於是從座起去。所以者何？彼人於涅槃生偏空見，今聞離覆清淨之大法鼓經，不
堪聽受，於是從座起去。
　　<經>【彼十方來聲聞緣覺初業菩薩。百千萬億阿僧祇分。餘一分住。】</經>
　　從十方來之三乘人，不堪聽聞大法鼓經者，亦行離去。百千萬億阿僧祇分，只
餘一分住。
　　<經>【謂彼菩薩摩訶薩信解法身常住不變者。爾乃安住受持一切如來藏經。亦
　　　能解說安慰世間解知一隱覆之說。善觀一切了義不了義經。悉能降伏毀
　　　禁眾生。尊敬承順清淨有德。於摩訶衍得大淨信。不於二乘起奇特想。
　　　除如是等方廣大經。不說餘經。唯說如來常住及有如來藏。而不捨空。
　　　亦非身見空。空彼一切有為自性。】</經>
　　只餘諸大菩薩信法身常住者，爾乃安住受持此一切如來藏經。
　　如來藏經，即大法鼓經。真如被煩惱所隱覆，令如來性德不能顯現，名如來藏
。如來藏具二空義，即如實空，如實不空。如實空者，法界畢竟清淨畢竟寂滅。此
又有二義，一、無相空，二、無性空。無相空者，諸法實相無相，畢竟清淨，與一
切妄心不相應。無性空者，一切法以無性為性，無性隨緣成萬法，萬法緣成無自性
。此無相空無性空，即如來藏如實空義。
　　如實不空者，如來藏能為一切法作性作相，雖空而不歸斷滅，故如實不空。此
亦有二義，一、如實心不空，二、如實法不空。如實心不空者，一心生萬法，故心
如實而不空。如實法不空者，萬法歸一心，故法如實不空。如來藏者，具如實空如
實不空義。
　　其實如來藏如實空，乃隨緣無性也。如來藏如實不空，無性隨緣也。
　　此諸大菩薩，自能如實信解，亦能如實解說安慰世間一切眾生。能知如來密說
真實，一切隱覆之說。善觀察一切了義不了義經。了義經乃佛真實說，不了義經乃
佛方便說。悉能降伏毀禁犯戒眾生，令眾生尊敬清淨有德，於大乘起大淨信，不落
二乘。此諸菩薩，唯說方廣大乘經，不說餘經。此諸菩薩，唯說如來法身常住。雖
說如來常住，而不捨畢竟空義，因為如來常住即畢竟空，畢竟空即如來常住。
　　雖不捨空義，然亦非五陰身見俱空。當知空是隨緣無性，諸法常住即是無性隨
緣。故心經說空即色，色即空，受想行識亦復如是。所謂空者，是空眾生執著一切
法有自性也。故空眾生執著見，而不空法也。
　　<經>【佛告迦葉。汝更問大眾。咸欲聞此大法鼓方廣一乘。所謂大乘難信經不
　　　。如是心至三。迦葉白佛言。善哉世尊。即從坐起。偏袒右肩。右膝著
　　　地。頂禮佛足。右遶三匝已。告諸大眾。咸欲聞此大法鼓經不。如來今
　　　當普為汝等演說一乘。所謂大乘。過一切聲聞緣覺境界。如是三說。彼
　　　悉答言。願樂欲聞。唯大迦葉。我等悉為聞法故來。善哉哀愍。當為我
　　　說大法鼓經。迦葉復言。汝等云何信。彼即答言。譬如士夫年甫二十有
　　　百歲子。若佛如是說者。我等亦當如是隨信。況說正法。而不信受。所
　　　以者何。如來如說而行。如來淨眼圓照無閡。以佛眼觀知我等心。】</經>
　　佛令迦葉再問大眾，欲聞此方廣一乘大法鼓經否？迦葉再問大眾，大眾答言，
願樂欲聞。譬如有人（士夫者人也），年甫二十，言有百歲子。佛縱如是說，我等
亦當相信。因為佛如說而行，佛眼清淨，無所不知無所不見，當觀知我等心。
　　唯大迦葉！「唯」字是發語詞，莫作「喂」字會。
　　<經>【迦葉嘆言。善哉善哉。諸賢汝等。堪任聽大法鼓經。若持若說。佛告迦
　　　葉。譬如士夫年甫二十有百歲子。大法鼓經亦復如是。所以者何。如來
　　　涅槃而復常住。一切無我而復說我。彼即白言。唯佛能知。如世尊所說
　　　。我等如是受持。】</經>
　　迦葉讚歎大眾，不但堪任聽聞大法鼓經，復能若受持若為眾生說。
　　佛告迦葉，譬如有人年甫二十，言有百歲子，難以令人相信，大法鼓經亦復如
是。所以者何？如來涅槃而復常住，一切法無我而言有我，難以令人相信。如是難
信之法，彼等能信能隨順，皆言唯佛能知，如世尊所說，我等當如是受持。
　　<經>【迦葉白佛。唯願世尊。說大法鼓經。擊大法鼓吹大法。佛言。善哉善
　　　哉。迦葉。汝今聽說大法鼓經。迦葉白佛言。唯然受教。何以故。是我
　　　境界故。是故如來大見敬待。云何為敬。曾告。我言。汝來共坐。以是
　　　因緣我應知恩。】</經>
　　迦葉請佛說大法鼓經，擊大法鼓，吹大法蠡。蠡即螺字，佛說法時，吹法螺令
大眾知。
　　世尊垂允說大法鼓經。迦葉言唯然受教，佛知此大法鼓經，是我境界是我所能
信受的。何以故？如來曾予我敬待，如來曾告我言，迦葉來共坐。以是因緣，我應
知恩，代佛弘揚大法鼓經。
　　昔日迦葉從山中出，衣服破弊，身形消瘦。弟子們見之，皆鄙視之。佛為除弟
子們我慢，語大迦葉言，善來迦葉！可來坐我半座！大迦葉言，世尊為師，我為弟
子，豈敢共坐？佛言我禪定解脫慈悲眾生，汝亦禪定解脫慈悲眾生，有何不可？弟
子聞言，皆肅然起敬。今迦葉引彼事以自榮。
　　<經>【佛言。善哉迦葉。以是義故。我敬待汝。迦葉。譬如波斯匿王。善養四
　　　兵。若戰時。擊大戰鼓。吹大戰。對敵堅住。緣斯恩養。戰無遺力
　　　。能勝怨敵。國境安寧。如是比丘。我般涅槃後。摩訶迦葉。當護持此
　　　大法鼓經。以是義故。我分半坐。是故彼當行我所行。於我滅後。堪任
　　　廣宣大法鼓經。】</經>
　　佛言迦葉！以汝能傳我法故，我敬待汝分汝半座。如波斯匿王下，舉譬喻說。
善養四兵，四兵者象兵、馬兵、車兵、步兵。緣斯平時善養四兵，故戰無遺力，剋
敵致勝。
　　佛言如是比丘，我涅槃後，大迦葉當護持此大法鼓經。以是義者，以彼能護我
法也。所以我分彼半座。是故彼當行我所行，於我滅後，堪任廣宣此大法鼓經。
　　<經>【迦葉白佛言。我是世尊口生長子。佛告比丘。譬如波斯匿王。教諸王子
　　　。學諸明處。彼於後世。堪紹王種。如是比丘。於我滅後。迦葉比丘。
　　　護持此經亦復如是。】</經>
　　是佛口生者，謂比丘慧命，從佛教化生也。迦葉言，我從佛口生，是佛長子。
佛告諸比丘，如波斯匿王，教諸王子學諸明處。諸明處者，五明也。一、聲明，二
、工巧明，三、醫方明，四、因明，五、內明。俾令諸子，後世堪紹王種。迦葉亦
如此，於我滅後，彼能護持此大法鼓經。
　　<經>【復次迦葉。如波斯匿王。多與諸王。共為怨敵。更相攻伐。於彼彼時。
　　　其諸戰士。象馬車步。四種兵眾。聞大鼓聲。心不恐怖堅持甲仗。時王
　　　恩。多所賜齎。及當戰時。加賜珍寶。及以城邑。若能剋敵。冠以素
　　　繒。封以為王。如是迦葉。我諸聲聞比丘比丘尼優婆塞優婆夷。如戒隨
　　　學波羅提木叉成就善住律儀。如來則與人天安樂。其有大功降四魔者。
　　　以四真諦解脫素繒。而冠其首。若有增上信解。求佛藏大我常住法身者
　　　。如來爾時以薩婆若。水而灌其頂。以大乘素繒。而冠其首。】</經>
　　佛告迦葉，如波斯匿王賞彼四種兵眾，或多所賜齎，或加賜珍寶及以城邑，或
冠以素繒封以為王。佛亦如是，若四眾弟子，如戒修學波羅提木叉，成就善住律儀
，如來則與人天安樂。若有降伏四魔者，則冠以四真諦解脫素繒。若有上求佛藏大
我常住法身者，如來則以薩婆若水而灌其頂，冠以大乘素繒。
　　波羅提木叉，譯為別解脫戒。謂於此戒中持一戒，則得一項解脫，如是別別解
脫，故稱波羅提木叉。四真諦者，苦集滅道也。薩婆若譯為一切種智，究竟佛果之
智。
　　<經>【大迦葉。我今亦復如是。以大乘素繒用冠汝首。汝於未來無量佛所。當
　　　護持此經。迦葉當知。汝於我滅後。堪任護持如是經典。迦葉白佛言。
　　　當如尊教。復白佛言。我從今日及滅度後。常當護持廣說此經。】</經>
　　佛以大乘記大迦葉，令護持此大法鼓經。迦葉敬承佛旨。
　　<經>【佛告迦葉。善哉善哉。今當為汝說大法鼓經。時虛空中。諸天龍眾。同
　　　聲嘆言。善哉善哉迦葉。今日諸天。大雨天華。諸龍王眾。雨甘露水。
　　　及細末香。安慰悅樂一切眾生。應為世尊之所建立為法長子。】</經>
　　佛允為大迦葉說大法鼓經。時諸天龍眾，讚大迦葉言，今日諸天雨天華，諸龍
雨甘露水及細末香，安慰悅樂一切眾生，皆為讚汝為世尊建立為法王子也。法王子
者，續佛慧命，言大迦葉佛記其護持大法鼓經。
　　<經>【時天龍眾。同聲說偈
　　　於舍衛城　伐鼓吹戰　法王祇洹林　擊于大法鼓】</經>
　　諸天龍眾，以偈讚佛將說大法鼓經。
　　<經>【佛告迦葉。汝今當以問難之桴擊大法鼓。如來法王。當為汝說天中之天
　　　。當決汝疑。】</經>
　　佛令迦葉擊大法鼓，發起問難，佛將說大法鼓經。天中天者，讚佛也。
　　<經>【爾時世尊告大迦葉。有比丘名信大方廣。若有四眾。聞其名者。貪恚癡
　　　箭悉皆拔出。所以者何。迦葉。譬如波斯匿王。有耆婆子。名曰上藥。
　　　若波斯匿王。與敵國戰時。告上藥言。汝今速持能為眾生拔箭藥來。爾
　　　時上藥。即持消毒藥。王以塗戰鼓。若塗若熏若打。若彼眾生。被毒箭
　　　者。聞其鼓聲。若一由旬。若二由旬。箭悉拔出。】</經>
　　有一比丘名信大方廣，護持大乘，四眾弟子聞其名者，即拔貪恚癡箭。猶波斯
匿王塗藥鼓，能拔眾生毒箭。
　　耆婆子，是波斯匿王良醫。
　　<經>【如是迦葉。若有聞信方廣比丘名者。貪恚癡箭悉皆拔出。所以者何。彼
　　　因此經增廣正法以彼現法成就故。得此大果。】</經>
　　若有聞信方廣比丘名者，能除貪恚癡箭。以彼因此方廣經正法，現法成就故，
得此大果報。
　　<經>【大迦葉。汝當觀彼無心凡鼓。以無心藥。若塗若熏若打。有如是力饒益
　　　眾生。況復聞彼菩薩摩訶薩信方廣比丘名。而不能除眾生三毒。】</經>
　　無心凡鼓，塗以無心凡藥，尚能拔箭饒益眾生。何況聞菩薩摩訶薩信方廣比丘
名，而不能除眾生三毒嗎？
　　<經>【迦葉白佛言。若聞菩薩名者。能除眾生三種毒箭。況稱世尊名號功德。
　　　言南無釋迦牟尼。若稱歎釋迦牟尼名號功德。能拔眾生三種毒箭。況復
　　　聞此大法鼓經。安慰演說若偈若句。況復廣說。而不能拔三種毒箭。】</經>
　　迦葉白佛言，聞菩薩名字尚能除眾生三種毒箭，況稱世尊名號，歸依釋迦牟尼
佛？更何況聞此大法鼓經，為人演說？演說是經若一偈若一句，能拔眾生三種毒箭
，何況具足廣說？若具足廣說而不能拔眾生三種毒箭者，無有是處。
　　<經>【佛告迦葉。如我先說。淨戒比丘。隨心所欲。以本願故。一切諸佛。皆
　　　有是法。所謂不作不起不滅。大法鼓經。是故迦葉。汝於來世。亦當如
　　　我。所以者何。若有四眾。聞汝名者。三種毒箭悉得拔出。是故迦葉。
　　　汝今當<問>問。</問>大法鼓經。於我滅後。久於世間。護持宣布。】</經>
　　佛言「如我先說」，如我餘處說也。淨戒比丘，以淨戒功德清淨願故，不被惡
業繫縛，生於善處，故隨心所欲。一切諸佛皆有此大法鼓經，故法身自在。此法即
不作不起不滅。不作不起不滅，簡言之即不生不滅。
　　佛告迦葉，汝於當來世，亦應如我宣說此大法鼓經。若有眾生聞汝名者，三種
毒箭悉得拔出。是故汝今當問是經，於我滅後，久於世間護持宣布此法。
　　<經>【迦葉白佛言。善哉世尊。今當為我說大法鼓經。佛告迦葉。汝於大法鼓
　　　經。應少諮<問>問。</問>而時迦葉。即白佛言。善哉世尊。當請所疑。如世尊所
　　　說。若有有則有苦樂。無有則無苦樂。此有何義。佛告迦葉。若無有者
　　　。謂般涅槃第一之樂。是故離苦樂。得般涅槃第一之樂。若苦若樂。彼
　　　則是有。若無有者。則無苦樂。是故欲得般涅槃者。當求斷有。】</經>
　　迦葉請佛說大法鼓經，佛令迦葉先<問>問。</問>弟子先問，佛然後說者，師資緣合也。
　　迦葉問言，如世尊於法會說有非有法。請問世尊，若有「有」則有苦樂，無「
有」則無苦樂，是何義也？
　　佛告迦葉，若無「有」者，是般涅槃第一之樂。是故離苦樂，得涅槃第一之樂
。若苦若樂，便是「有」。
　　「有」者，三界「有」也，經中說二十五「有」，乃廣說三界「有」。
　　若苦若樂，便是三界「有」。若無三界生死「有」，則無苦無樂。是故欲得般
涅槃者，當求斷三界「有」。
　　<經>【爾時世尊。欲重宣此義。而說偈言
　　　一切有無常　亦無不變異　彼有有苦樂　無有無苦樂
　　　不為無苦樂　為則有苦樂　莫樂諸有為　亦勿更習近
　　　若人得安樂　還復墜於苦　若不到涅槃　不住安樂處】</經>
　　此是重頌。
　　一切「有」皆悉生滅無常，沒有不變異不敗壞者。彼「有」生滅無常，故有苦
樂。若無「有」，則無苦樂。
　　不為無苦樂，為則有苦樂。為，應讀平聲，造作也有為也。不造作不落有為，
則無苦樂。造作有為，則有苦樂。
　　莫樂諸有為，亦無更習近。不可樂於有為，亦不可近乎有為。樂著三界有為者
，凡夫也。近乎有為者，二乘取有餘涅槃也。以大乘人觀之，二乘人取有餘涅槃，
仍是習近有為。
　　若人得安樂，還復墜於苦。凡夫以得三界五欲為樂，二乘以得涅槃為樂。皆是
對苦言樂，此種樂無常敗壞，故還墜於苦。
　　若不到涅槃，不住安樂處。若不到離苦樂的涅槃，不住第一安樂處。
　　<經>【爾時迦葉。以偈答言
　　　眾生不為有　涅槃第一樂　彼則名字樂　無有受樂者】</經>
　　迦葉以偈<答>答曰：</答>
　　眾生不為有，涅槃第一樂。「為」字仍是陽平聲，是造作有為的意思。眾生不
造作有為，則無「有」無苦樂之涅槃，是第一之樂。
　　彼則名字樂，無有受樂者。雖謂涅槃第一樂，此亦僅是假名。經云說涅槃，即
非涅槃，是名涅槃。受樂者是眾生，眾生亦不可得。何以故？說眾生，即非眾生，
是名眾生故。
　　<經>【爾時世尊。復說偈言
　　　常解脫非名　妙色湛然住　非聲聞緣覺　菩薩之境界】</經>
　　世尊復說偈言：
　　常解脫非名，妙色湛然住。真常解脫，是諸法實相，實相無相無有罣礙，故曰
常解脫。諸法實相無相，無相故非名。既云諸法即是實相，當是實相即是諸法。諸
法為有，實相為空。諸法實相，乃全有而成空。既然空以有成，則無空而非有。既
曰實相諸法，乃全空而成有。有以空成，故無有而非空。是以心經云，色即是空，
空即是色。色即是空是為真空，空即是色是為妙有。故曰妙色湛然住。
　　非聲聞緣覺、菩薩之境界。此諸法實相，無量即空，實相諸法，空即無量，是
佛境界，非聲聞緣覺權乘菩薩境界。
　　<經>【迦葉白佛言。世尊。云何言色而復常住。佛告迦葉。今當說譬。譬如士
　　　夫。從南方摩頭邏來。有人問彼。汝從何來。士夫答言。從摩頭邏來。
　　　即復問言。摩頭邏為在何方。時彼士夫。即指南方。迦葉。非為彼人於
　　　此得信耶。所以者何。以是士夫自見彼來故。如是迦葉。以我見故。汝
　　　當信我。】</經>
　　迦葉問佛，色是變壞法，云何言色，而復言常住？佛舉喻言，譬如士夫從南方
摩頭邏來……。
　　士夫者人也，譬如有人從南方摩頭邏來。此喻是說，色常住者，是佛境界，非
聲聞緣覺權乘菩薩境界，汝迦葉應當信我。
　　吾人當知色法變壞，畢竟空常住。然色即是空，空即是色，故言色而復常住。
　　<經>【爾時世尊。即說偈言
　　　譬如有士夫　以手指虛空　我今亦如是　名字說解脫
　　　譬如彼士夫　遠自南方來　今我亦如是　從彼涅槃出】</經>
　　譬如有士夫，以手指虛空。有人從摩頭邏來，手指南方。然發問之人，不見摩
頭邏，僅見南方虛空，故曰以手指虛空。
　　我今亦如是，名字說解脫。色者唯是名字，因為色是因緣生法無有自性唯是假
名，故曰名字說解脫。
　　譬如彼士夫，遠從南方來，今我亦如是，從彼涅槃出。涅槃非有非無，無性能
隨緣顯現諸法，故無性而非無。諸法緣生無性，故諸法顯現而非有。是故涅槃無性
，隨緣假現生死。生死隨緣假現而無自性，體即是涅槃。佛從涅槃出，知無量即空
，空即無量，非三乘境界。
　　<經>【然彼迦葉。若見義者。則不須因緣。若不見義。則須因緣。如是迦葉諸
　　　佛世尊。常以無量因緣顯示解脫。】</經>
　　佛言迦葉！然彼涅槃解脫，若見義理者，則不須以因緣解釋。若不得其義理者
，則須以因緣解釋。所以迦葉！諸佛常以無量因緣，顯示解釋涅槃解脫。
　　<經>【迦葉白佛言。云何為因。佛告迦葉。因者是事。迦葉白佛言。云何為緣
　　　。佛告迦葉。緣者是依。迦葉白佛言。願更顯示。其譬云何。佛告迦葉
　　　。如由父母而生其子。母則是因。父則是緣。是故父母因緣生子。如是
　　　說因緣住法。是名為成。】</經>
　　迦葉問佛，云何為因？佛言，因者事體也。迦葉問佛，云何為緣？佛答，緣為
依於事體者。
　　迦葉不明佛語，更請曰，願佛舉譬喻，更顯示其道理。佛告迦葉，譬如由父母
生子，母是其因，父是其緣。
　　父緣依於母體，父緣改換，仍可生子。然母因不可改換，生子必依母體。是以
母為因父為緣，父母因緣而生子。如是說因緣所生之法，是名為成。成者成就也。
　　<經>【迦葉白佛言。成者有何義。佛告迦葉。成者世間成。迦葉白佛言。云何
　　　世間。佛告迦葉。眾生和合施設。迦葉白佛言。云何眾生。佛告迦葉。
　　　法集施設。】</經>
　　迦葉白佛言，成有何義？佛答，成者世間成。生滅無常，是世間相。
　　迦葉又問，云何為世間？佛答，眾因緣和合生，假施設為世間相。「眾生」二
字，即眾因緣生也。
　　迦葉再問，云何眾生？佛答，眾生者，眾法集合假施設所現之相也。
　　<經>【迦葉白佛言。云何為法。佛告迦葉。非法亦法。法亦非法。法者復有二
　　　種。何等為二。有為及無為。色及非色。更無第三法。迦葉白佛言。法
　　　何像類。佛告迦葉。法者非色。迦葉白佛言。非法何類。佛告迦葉。非
　　　法者亦非色。迦葉白佛言。若法非法非色無相。云何是法。云何非法。
　　　佛告迦葉。法者是涅槃。非法者是有。】</經>
　　迦葉問佛，云何為法？佛答，非法亦法，法亦非法。
　　非法亦法者，非法即法也。法亦非法者，法即非法也。經中自釋，法即涅槃，
非法即有。涅槃者畢竟空也，有者生死也。畢竟空無性隨緣，即假現生死有，故曰
法亦非法。生死有隨緣假現，假現無性即畢竟空，故曰非法亦法。
　　佛繼續說，法有二種，有為法及無為法，色法及非色法，更無第三種。
　　有為及色等法（具云應為色受想行識）是事相，無為及非色等法是理。當知事
不異理，事即是理；理不異事，理即是事。故有為不異無為，有為即是無為；無為
不異有為，無為即是有為。色不異空，色即是空；空不異色，空即是色。
　　一切法無非緣起，法以緣起，故無自性。以無自性，故能緣成。所以一切法唯
有二種，即緣成無性，無性緣成。而緣成無性是無為，無性緣成是有為，故法有二
種，有為及無為。無性隨緣成色，隨緣無性即非色，亦復如是。
　　迦葉問言，法何像類？法是甚麼樣子？佛答，法者非色，沒有甚麼樣子。
　　迦葉問言，非法何類？非法是甚麼樣子？佛答，非法便是空，亦沒有甚麼樣子
。
　　當知事相即理，色即是空，故法者無相。理即事相，空即是色，故非法亦無相
。所以法及非法，有為及無為，色及空，皆畢竟空不可得。若謂有所得，便是外道
。
　　以有為無為的例子而言，有為法如幻假現，故不可得。無為法本無，若有無為
法，此無為法便有為。所謂無為法，實是待有為而立。今有為法不可得，故無為法
亦畢竟空不可得。
　　迦葉問言，如果法及非法，皆非色無相，那麼云何是法？云何是非法？佛言，
法者涅槃，非法者是有。
　　法者涅槃，涅槃即不生不滅不來不去，故非色無相。非法者生死有，生死有法
隨緣假現，非為實有，故亦非色無相。不過無性隨緣，假現生死有，生死有假現無
性，依然是涅槃空。
　　<經>【迦葉白佛言。若法非法非色無相者。彼慧者。云何知。何所知。何故知
　　　彼相耶。佛告迦葉。眾生生生死中。習種種福德清淨善根。是其正行。
　　　若彼行如是法。一切淨相生。若行此法者。是法眾生。眾生生生死中。
　　　行種種非福惡不善業。若彼行如是非法。一切惡不淨相生。若行此非法
　　　者。是非法眾生。】</經>
　　迦葉問言。既然法及非法，非色無相者，彼智慧者，怎麼知道？知道甚麼？何
因緣故知彼相呢？
　　佛答言，非色無相，非是斷滅空，而是至善清淨。所以眾生生於生死之中，修
習種種福德善根，便是契合非色無相至善清淨法之正行。
　　福德清淨善根者，無貪瞋癡行也。若行無貪瞋癡，便能於色相而離色相，清淨
無染了。故曰是其正行。
　　若彼行福德清淨善根之法，於是一切至善清淨相便生。如此行者，是名隨順清
淨法行眾生。如果眾生生於生死之中，行種種非福德清淨行，造種種惡不善業，於
是一切惡不淨相生，是名非法眾生。
　　一切淨相生者，謂善清淨業道相生也。一切惡不淨相生者，謂惡業道相生也。
　　<經>【迦葉白佛言。世尊。云何眾生。佛告迦葉。眾生者。四界攝施設。謂內
　　　地界水界火界風界。及入處五根。乃至十三緣起支。（無盡意經中云從
　　　不正思惟生無明故十三支。）受想思心意識。是名眾生法。迦葉當知。
　　　是名一切法。】</經>
　　迦葉前曾問佛，云何眾生？佛答法集施設。今復問云何眾生？意思是問云何眾
生法集施設？佛回答說，眾生者地水火風四界攝施設，六入五根施設，十三緣起支
施設（譯者解釋，無盡意經中曾說，從不正思惟生無明行識名色六入觸受愛取有生
老死，連不正思惟算上，為十三緣起支），受想思心意識等施設，是名眾生法。世
尊復言，迦葉當知，眾生法者即眾因緣生法，眾因緣生法者即一切法。故一切法唯
是假名，皆假施設也。
　　<經>【迦葉白佛言。是中何等法是眾生佛告迦葉。是中非一法名為眾生。所以
　　　者何。迦葉。譬如波斯匿王鼓。何等為鼓。迦葉白佛言。所言鼓者。皮
　　　木及桴。此三法和合。是名為鼓。佛告迦葉。如是和合施設。名為眾生
　　　。】</經>
　　迦葉白佛言，四大界乃至受想思心意識法中，何法是眾生？佛言非一法是眾生
，眾法和合方名眾生。例如波斯匿王鼓，何等為鼓（此鼓字是動名詞，意謂擊之有
聲之鼓）？迦葉言，擊之有聲之鼓，是皮木桴三法和合而成。桴者擊鼓杖也。佛告
迦葉言，如是如是，四大等眾法和合，名為眾生。
　　<經>【迦葉白佛言。聲鼓者非鼓耶。佛告迦葉。離聲鼓者。鼓亦有聲。以風動
　　　故。】</經>
　　迦葉白佛言，有聲之鼓，既是眾法和合而有，眾法和合而有，便無自性。猶如
眾法和合而有眾生，故眾生者，無有自性，無自性是無眾生。以理推求，聲鼓者即
是無鼓嗎？佛言離聲鼓，鼓亦有聲。意思是說，法者眾因緣生，因緣生者即無自性
，無自性即因緣生，不二不異。所以離眾緣和合之聲鼓，別無有鼓，鼓即是眾緣和
合之聲鼓。
　　以風動故。動轉曰風，意謂有皮木桴動轉和合，是以鼓即是聲鼓也。
　　<經>【迦葉白佛言。鼓者為是法。為是非法耶。佛告迦葉。鼓者非法非非法。
　　　迦葉白佛言。名為何等。佛告迦葉。非法非非法者。名為無記。】</經>
　　迦葉白佛言，鼓者為是法，為是非法？佛言，鼓者非法，非非法。佛的意思是
說，鼓不是法，亦不是非法。
　　迦葉問言，名為何等？佛言非法非非法者，名為無記。
　　<經>【迦葉白佛言。有無記法者。世間應有三法。佛告迦葉。無記相者。如非
　　　男非女。非男非女。名為不男。彼亦如是。】</經>
　　迦葉白佛言，佛曾言世間法唯有有為無為，色與非色，更無第三法。據此理而
言，亦應唯有善與不善法，更無第三法。今佛言非法非非法名為無記，然則世間應
有三法，善法、不善法、無記法。
　　佛言，無記相者，譬如非男非女。非男非女，名為不男。不男者，是無生義。
世間眾生，不外男相女相，既然非男非女，當是無生。彼無記法亦復如是，有善及
不善，世間法乃生。若無善法亦無不善法，當知一切法不生也。
　　這段話的意思是說，若有法若有非法，便是生死有。若無法亦無非法，便是涅
槃。
　　<經>【迦葉白佛言。如世尊說。父母和合而生其子。若父母無眾生種子者。不
　　　為父母因緣。佛告迦葉。彼無眾生種子者。名為涅槃。大常不男亦復如
　　　是。所以者何。譬如波斯匿王。與敵國戰時。彼諸戰士。食丈夫祿。不
　　　勇猛者。不名丈夫。如是無眾生種子者。不名父母。常不男者亦復如是
　　　。】</經>
　　迦葉言，若無法亦無非法，應無眾生。然實有眾生，如世尊說，父母和合而生
子。若父母無眾生種子，換句話說，若父母無生子之種子，不能為父母因緣。
　　佛告迦葉，父母生子者，便是生死有。父母無眾生種子而不生者，是名涅槃。
涅槃者非是斷滅，而是大常不男。大者無外，常者不變，不男者無生也。因為經云
，非男非女，名為不男。非男非女者，不生也。
　　譬如波斯匿王彼諸戰士，既食丈夫祿，便應勇猛作戰。若不勇猛作戰，不名丈
夫。意思是說，既有其因，便生死有果。
　　如是無眾生種子者，名為涅槃，不名父母。父母者，生死有也。大常不男，無
外不變無生，無眾生種子，亦復如是。
　　<經>【迦葉白佛言。世尊。善法不善法無記法。何者善法。何者不善法。何者
　　　無記法。佛告迦葉。樂受是善法。苦受是不善法。不苦不樂受是無記法
　　　。此三法眾生常觸。樂受者。謂天人五欲功德。苦受者。謂地獄畜生餓
　　　鬼阿修羅。不苦不樂受者。謂白癬等。迦葉白佛言。此則不然。佛告迦
　　　葉。從樂生苦。從苦生苦。彼為無記。】</經>
　　迦葉白佛言，何為善法，何為不善法，何為無記法？佛言，樂受是善法，苦受
是不善法，不苦不樂受是無記法。樂受是天人五欲功德，苦受是地獄畜生餓鬼阿修
羅。不苦不樂受者，謂白癬等。
　　白癬者，不見解釋。尋經之意，似是在苦樂六道之外，另有白癬。閱後文，不
以其因而得其果，名為白癬。
　　迦葉的意思，既然法只有善與不善，只有苦受與樂受，更無第三種法，云何有
不苦不樂受之白癬呢？故曰此則不然。
　　佛告迦葉，苦因生於苦受，樂因生於樂受，是為有記。然從苦能生苦，從樂亦
能生苦，非其因而生其果，故曰無記。
　　總之，有「有」有苦樂，無「有」無苦樂，是謂涅槃也。
　　<經>【迦葉白佛言。其譬如何。佛告迦葉。因食生病。食則是樂。病則是苦。
　　　彼白癬等。名為無記。】</經>
　　迦葉不明其中道理，請佛舉譬喻說明。佛言，譬如因飲食而生病。然飲食是樂
，生病則是苦，此即因樂生苦。所以彼白癬等，名為無記。
　　<經>【迦葉白佛言。若苦樂名為無記者。父母子亦無記。佛告迦葉。此則不然
　　　。迦葉白佛言。其譬如何。佛告迦葉。如非想非非想等天乃至無想。則
　　　恒住子法。善亦如是。】</經>
　　迦葉白佛言，如果苦樂因緣名為無記者（無記者不苦不樂），那麼父母因緣生
子，亦應是無記。父母所生之子，亦應無苦無樂也。
　　佛言此則不然，與無記的道理不同。迦葉請佛舉譬喻說明。佛言，例如樂受是
天人五欲功德，苦受是地獄畜生餓鬼阿修羅，而非想非非想天，及無想天，雖無苦
受樂受，而恒住子法。恒住子法者，住者果報，報盡還墮苦道。善亦如是者，善法
即樂受，報盡還受於苦，所謂壞苦是也。所以父母生子，亦是生死有法，故非無記
。
　　非想非非想天，在無色界天，無想天在色界天第四禪，但有時非想天亦曰無想
天。
　　<經>【迦葉白佛言。世尊。如佛所說。受想是眾生。是故非想非非想處。應非
　　　眾生。佛告迦葉。彼有行分。我說此眾生法者。除無想天。】</經>
　　迦葉白佛言，如佛過去所說，有受想者是眾生。所以非想非非想處天，應非眾
生。
　　非想天滅受想，滅受想定，又名滅盡定，亦名無想定。滅受想定滅盡定無想定
，皆滅六識心心所。三果以上聖者，入滅受想定，同時斷煩惱，則名入滅盡定。非
想非非想天雖入無想定，然不斷煩惱，僅滅心心所，所謂以石壓草者是，故名入無
想定，屬於第四禪，不出三界。
　　佛言彼有行分。謂彼天有煩惱業也。
　　佛復言，我說此眾生法者，除無想天。佛說此眾生法，係眾因緣生法，與無想
天之有情眾生不同。
　　<經>【迦葉白佛言。眾生為是色為非色耶。佛告迦葉。眾生亦非色亦非非色。
　　　然成就彼法名為眾生。迦葉白佛言。若如是。非眾生成就法。更有異眾
　　　生者。不應有無色天。若然者。無二法世間色及無色。佛告迦葉。法亦
　　　非色。非法亦非色。迦葉白佛言。云何為法與解脫俱。為非法與解脫俱
　　　。無色天亦有解脫。佛告迦葉。不然。唯有為法無為法。是故無色天。
　　　是有為數。解脫是無為。無色天有色性耳。】</經>
　　非想天無色界攝，故迦葉問言，眾生為有色，為非色？佛言，眾生非色，亦非
非色。然眾因緣假施設，成就彼法名為眾生。
　　因為眾因緣生法即空，故非是色。色尚不可得，非色何可得？故曰非非色。再
者，非色滅空，色性空故，所以非非色。如心經云，色即是空，空即是色。色即是
空故非色，空即是色故非非色。
　　迦葉問言，世尊先言我說眾生法者，除無（非）想天。若如是說者，非眾生之
無想天所成就法，另外更有眾緣和合，然則應是有色，不是無色天。如果不是無色
天，那麼便無二法世間，所謂色界無色界。
　　佛告迦葉，一切法以無性為性，法與非法悉無自性，故法亦非色，非法亦非色
，以色性本空故。
　　迦葉言，色為生滅敗壞，故其性是縛。非色則離生滅敗壞，則是解脫。若法是
非色，便與解脫俱。非法亦非色，便亦與解脫俱。無色天非色，亦應有解脫。這是
何道理？
　　佛言不然，法只有有為法與無為法，無色天是有為數，解脫是無為。因為無色
天味著於禪定，不斷煩惱，有色性故。
　　<經>【迦葉白佛言。世尊。一切有為是色。非色是無為。無色天有色者。是佛
　　　境界。非我等境界。佛告迦葉。善哉善哉。是我境界。非汝等境界。如
　　　是諸佛世尊。到解脫者。彼悉有色解脫亦有色。】</經>
　　迦葉言，一切有為，皆是色法。如果非色，便是無為。按理說無色天非色，應
是無為。佛云無色天有色性，此是佛境界，非我等聲聞乘境界。佛印可曰善哉善哉
！是我境界，非汝等境界。所以諸佛到究竟解脫者，彼悉有色，解脫亦有色。
　　何故諸佛及解脫，悉有色呢？如果色外有佛，色外有解脫，彼佛彼解脫便是斷
滅空。今無性隨緣空即色故，色有而非常。隨緣無性色即空故，空無而非斷。全色
成空，無空而非色。全空成色，無色而非空。是故諸佛及解脫，悉有色也。
　　<經>【佛告迦葉。云何無色天。天處所作汝知不。迦葉。云何有色天。名無色
　　　數不。迦葉白佛言。非我等境界。佛告迦葉。如是諸佛世尊。到解脫者
　　　皆有色。汝當觀察。】</經>
　　佛告迦葉，云何無色天？無色天處所作，汝知道不？我們要知道，無色天不應
有所作，若有所作，便是有色。佛復稱迦葉言，既然無色天有色性，那麼有色天，
亦名無色數不？意思是說，既然無色天有色性，那麼有色天亦在無色之列不？
　　迦葉白佛言，此非我等境界。佛言既然如是，諸佛到解脫者有色，汝應觀察。
　　<經>【迦葉白佛言。世尊。若如是得解脫者。復應受苦樂。佛告迦葉。如有病
　　　眾生。服藥離病已。還復病耶。迦葉白佛言。若有業者。則必有病。佛
　　　告迦葉。無業者彼有病耶。迦葉白佛言。不也。世尊。佛告迦葉。如是
　　　離苦樂是解脫。當知苦樂是病。如丈夫是得涅槃者。】</經>
　　迦葉白佛言，若諸佛到解脫者皆有色，則應得解脫者，復應受苦樂。因為色即
苦樂之法，有色當受苦樂。
　　佛舉喻言，有病苦眾生，服藥病愈以後，還有病苦嗎？迦葉言，如果有業繫者
，則必還有病苦。佛問言，如果無業，還會有病苦否？迦葉答言，不會有病了。
　　佛告迦葉，非是色有病苦，色性本空，何有病苦？皆因造業，故受色身乃有病
苦。如果無有業繫，則法身自在不受病苦。如是無業而離苦樂者，是為解脫。當知
色無苦樂，色性空故。苦樂由業而生，無業則無苦樂，當知苦樂是病。如大丈夫不
造業則離苦樂，是得涅槃者。
　　<經>【迦葉白佛言。若離苦樂是解脫者。無業病盡耶。佛告迦葉。世間樂者彼
　　　則是苦。於彼出離如是業盡得解脫。迦葉白佛言。不復終盡耶。佛告迦
　　　葉。譬虛空如海。虛空如海耶。虛空無譬解脫無譬。亦復如是。如無色
　　　天有色而不可知。亦不可知似此似彼。如是住如是遊戲。非是聲聞緣覺
　　　境界。解脫亦如是。】</經>
　　迦葉白佛言，業有善與不善，善業是樂受，不善業是苦受。佛言離苦樂是解脫
，今僅無業離病苦，猶未離樂受，亦是解脫盡嗎？佛言若離苦受，便同時亦離樂受
。因為世間樂者，彼則是苦。何以故？世間之樂，乃對苦言樂，苦輕謂樂而已。故
知唯西方世界，無有眾苦，但受諸樂，樂不對苦，故名極樂也。所以於彼苦樂出離
，方為業盡得解脫也。
　　聲聞乘人，以為偏空滯寂，終盡涅槃謂解脫。所以迦葉問佛言，佛所說之解脫
，不同聲聞終盡涅槃之解脫嗎？佛告迦葉，我所說之解脫是譬喻，不同聲聞解脫。
例如虛空譬如海，虛空真的如海嗎？佛雖亦說解脫，但與聲聞所謂終盡解脫是不同
的。
　　例如虛空無法可譬喻，所以用海去譬喻。佛之解脫境界亦無法可譬喻，只好用
「解脫」二字去譬喻。
　　例如無色天有色，聲聞人不可知。佛之解脫境界亦復如是，聲聞人亦不可知。
不過佛解脫之名，似聲聞解脫之名，似此似彼而已。
　　如是住於佛境界，如是自在遊戲於佛境界，非是聲聞緣覺境界。我所謂的解脫
境界，亦復如是。
　　<經>【迦葉白佛言。世尊。一切眾生誰之所作。佛告迦葉眾生自作。迦葉白佛
　　　言。此義云何。佛告迦葉。作福者佛。作惡者眾生。】</經>
　　迦葉問佛言，一切眾生，是誰所作？佛言，是眾生自作。迦葉不明其中道理，
便問佛言，這是甚麼道理？佛回答說，例如眾生行善作福，福具足便可作佛；眾生
造惡，隨業流轉，便作眾生。皆是自作，不關他人。
　　<經>【迦葉白佛言。最初眾生誰之所作。佛告迦葉。非想非非想等無色天。誰
　　　之所作。云何活云何住。迦葉白佛言。於彼諸業所不能知。然唯業作。
　　　如是眾生。生死黑及涅槃白。誰之所作。佛告迦葉。業之所作。業起無
　　　量法。善起無量法。】</經>
　　迦葉白佛言，最初眾生是誰所作？佛反問言，非非想等無色天，是誰所作？他
們云何活云何住？迦葉答言，他們所造何種業雖然我不能知道，然我知道唯業所作
。如是一切眾生，輪迴六道則生死黑，出離生死便入涅槃白，是誰之所作呢？佛答
言，業之所作。業起無量法，善起無量法。
　　<經>【迦葉白佛言。何者業起。何者善起。佛告迦葉。業起者有。善起者解脫
　　　。】</經>
　　迦葉白佛，何者是業起？何者是善起？佛言，業起者是生死有，善起者是解脫
。
　　<經>【迦葉白佛言。無生處云何善起。佛告迦葉。如如不異。】</經>
　　迦葉白佛言，解脫出離生死是無生處，無生處云何是善起？佛言生與無生，如
如不異。如如者，即不異不別也。何故生與無生如如不異？原來一切法以無性為性
，無性則無決定，法無決定故能任緣。既然法任緣現，故無定性。任緣則現生，無
性則無生。無性任緣，無生不異生，任緣無性，生不異無生。故曰生與無生，如如
不異也。
　　<經>【迦葉白佛言。若善起者。云何到無生處。佛告迦葉。行善業。】</經>
　　迦葉白佛言，善起即是生。若善起者，怎麼能到無生處呢？佛言，行善業。
　　因為行善業是清淨行，行清淨行，即到無生處。故到無生處非是斷滅，而是清
淨也。
　　<經>【迦葉白佛言。誰之所教。佛告迦葉。無始佛教。迦葉白佛言。一切無始
　　　佛誰化誰教。佛告迦葉。無始者。非一切聲聞緣覺思量所知。若有士夫
　　　出於世間。智慧多聞如舍利弗。長夜思惟終不能知。佛之無始誰最為先
　　　。乃至涅槃中間亦不能知。】</經>
　　迦葉白佛言，行善業至無生處，係誰之所教？佛言，無始佛之所教。無始即無
生義也。迦葉白佛言，一切無始佛誰之所教？佛言，無始者無生無滅，不來不去，
不一不異，不常不斷，非一切聲聞緣覺思惟度量所能知。例如有人智慧如舍利弗，
日夜不停思惟，終不能知佛之無始，誰最為先。乃至無始至於涅槃，及無始與涅槃
之中間，亦不能知。
　　涅槃言其「終」，無始則無終，無始無終則中間亦不可得，無始無終無中，是
畢竟空義。畢竟空建立一切法，一切法皆歸畢竟空，此非一切聲聞緣覺之所能知。
　　<經>【復次迦葉。如大目連。以神通力。求最初佛世界。無始終不能得。如是
　　　一切聲聞緣覺十地菩薩。如彌勒等悉不能知。如佛元起難可得知。眾生
　　　元起亦復如是。】</經>
　　復次迦葉！如大目連，以神通力，求最初佛世界，亦不能得，良以無始無終畢
竟空，云何可得？所以不但一切聲聞緣覺不能於畢竟空中得乎元始，乃至十地菩薩
，如彌勒等，亦不能於畢竟空中，得其元始起處。於畢竟空中，無佛無眾生，所以
不但佛之元始不可得，眾生元始起處亦不可得。
　　<經>【迦葉白佛言。是故世尊。無有作者無有受者。佛告迦葉。因是作者受者
　　　。】</經>
　　迦葉忽然明白了其中道理，於是白佛言，所以世尊！一切法無有作者無有受者
，以一切法空故。佛言，眾生虛妄造業則不空，業因是作者，業因是受者。
　　<經>【迦葉白佛言。世間為有盡耶。為無盡乎。佛告迦葉。世間未曾盡。無所
　　　盡無盡時。】</經>
　　迦葉問言，世間是有盡呢？還是無盡呢？佛答言，世間畢竟空，所以未曾盡，
無所盡，無盡時。過去不可得，故未曾盡；現在不可得，故無所盡；未來不可得，
故無盡時。三世不可得，故知世間畢竟空。畢竟空不可說有盡，不可說無盡。
　　<經>【佛告迦葉。如以一毛渧大海水。能令盡不。迦葉白佛言。唯然能盡。佛
　　　告迦葉。乃往過去無量阿僧祇大劫時。有佛名雞羅婆。出興於世。廣說
　　　法教。爾時城中有離車童子。名一切世間樂見。作轉輪聖王正法治化。
　　　王與百千大眷屬俱。往詣佛所。頂禮佛足。右遶三匝。供養畢已。而白
　　　佛言。我當久如得菩薩道。佛告大王。轉輪聖王。即是菩薩。更無有異
　　　。所以者何。無有餘人作帝釋梵王及轉輪聖王。若菩薩者。即是釋梵轉
　　　輪聖王。先作眾多帝釋梵王。然後乃作轉輪聖王正法治化。汝已曾作恒
　　　沙阿僧祇帝釋梵王。今作轉輪聖王。】</經>
　　渧即滴字。一毛渧大海水者，即以一毛端蘸大海水令乾也。一毛渧蘸大海水，
可令海乾，而畢竟空不可盡也。
　　佛舉譬喻說明世間不可盡的道理。此譬喻意思是說，佛不生不滅，然佛係由眾
生所成，故眾生亦不生不滅。佛及眾生俱不生不滅，故知世出世間不生不滅不增不
減。
　　過去無量阿僧祇大劫時，有佛名雞羅婆。爾時有離車童子名一切世間樂見。離
車乃種族名，譯曰薄皮，係貴族。爾時一切世間樂見，作轉輪聖王，與眷屬等，往
詣雞羅婆佛所。
　　一切世間樂見問佛，我多久當得菩薩道？佛答言轉輪聖王即菩薩，更無有異。
　　意思是說，菩薩既由轉輪聖王而成，非是離轉輪聖王以外，另有菩薩，菩薩與
轉輪聖王無有異也。例如帝釋梵王轉輪聖王，係由人因緣轉易而成。此其間只有轉
易，而無增減。例如菩薩者亦復如是，即由釋梵轉輪聖王因緣轉易而來，無有增減
。汝一切眾生樂見，往昔已作眾多帝釋梵王，而今乃轉易又作轉輪聖王。前後實汝
一人，無有增減也。
　　<經>【時王白言。帝釋梵王。何所像類。佛告大王。釋梵天王。亦如汝今首著
　　　天冠。而彼端嚴。則不及汝。如佛色像端嚴殊特。非聲聞緣覺菩薩所及
　　　。如佛端嚴。汝亦如是。】</經>
　　時王白佛言，帝釋梵王是甚麼樣子？佛言，釋梵天王，亦和你一樣頭戴天冠，
只是不及汝端嚴而已。猶如聲聞緣覺菩薩，不及佛般端嚴。帝釋梵王不如汝之端嚴
，聲聞緣覺菩薩不及佛之端嚴，謂只是相之不同而已，性原無二也。
　　<經>【迦葉。爾時聖王復問佛言。我於久如當得成佛。佛言大王。凡得者。時
　　　大久遠。所以者何。假令大王。捨其福德。還為凡人。而以一毛渧大海
　　　水。乃至將竭。餘如牛跡。當有如來出興于世。名曰燈光如來應供等正
　　　覺。時有國王。名地自在。燈光如來為王授記當得作佛。汝於爾時。當
　　　為彼王第一長子。亦俱授記。時彼如來。當如是說。大王。汝此長子。
　　　從昔暨今。大海將盡。生為汝子。於其中間。不為小王。或為釋梵轉輪
　　　聖正。王法治化。汝此長子。勇猛精進如是。地自在。菩提難得。以是
　　　因緣故說此譬。地自在。汝此長子。有六萬婇女。端正姝好瓔珞莊嚴。
　　　狀如天女。棄之如唾。知欲無常危脆不堅。我當出家。作是語已。信家
　　　非家。捨家學道。是故彼佛記此童子。當來有佛。名釋迦牟尼。世界名
　　　忍。汝童子。名一切世間樂見離車童子。佛涅槃後正法欲滅。餘八十年
　　　。作比丘持佛名宣揚此經。不顧身命。百年壽終。生安樂國。得大神力
　　　。住第八地。】</經>
　　佛言，爾時轉輪聖王問雞羅婆佛曰，我多久當得成佛？佛言，大王成佛，時大
久遠。假令大王還為凡人，以一毛渧大海水將竭，餘如牛跡大許水，爾時有佛號曰
燈光。如來應供等正覺，表佛三德──如來表法身德，應供表解脫德，等正覺表般
若德，故經中往往於十號中，單論此三號。
　　時有國王名地自在，佛為授記作佛。汝一切世間樂見，爾時為彼王第一王子，
亦俱時授（應為受）記。彼燈光如來如是說，汝此長子，從昔來毛渧大海將盡，生
為汝子。自昔至今，汝此長子，不為小王，或為帝釋梵王轉輪聖王，（經文「釋梵
轉輪聖正。王法治化。」應為「釋梵轉輪聖王。正法治化。」）汝此長子勇猛精進
如是。
　　汝此長子，棄俗出家，捨家學道。當來有佛名釋迦牟尼，汝此長子時名一切世
間樂見離車童子。釋迦牟尼佛涅槃後，正法欲滅，餘八十年。一切世間樂見離車童
子，爾時出家作比丘。持佛名號，宣揚此大法鼓經。百年壽終，生安樂國，得大神
力，住第八地。安樂國即極樂世界異名也。
　　<經>【一身住兜率天。一身住安樂國。復化一身。問阿逸多佛。此修多羅。】</經>
　　既得大神力住第八地，於是化身三處，一身住兜率天，一身住安樂國，復化一
身，問阿逸多佛此大法鼓修多羅。阿逸多佛，即彌勒佛。
　　<經>【時地自在王。聞子授記。歡喜踊躍。今日如來。記說我子。得八住地。
　　　時彼童子。聞授記聲。勤加精進。】</經>
　　時地自在王，聞佛與子授記，歡喜踊躍。時彼童子，聞授記聲，更加精進。
　　<經>【迦葉白佛言。是故世尊。毛渧大海。猶尚可盡。】</經>
　　迦葉聞佛所說，於是證明自己所說無誤。而作是言，所以世尊！毛渧大海猶尚
可盡呀！
　　<經>【佛告迦葉。此義云何。迦葉白佛言。世尊。譬如商人。計數金錢。置一
　　　器中。其子啼時。授與一錢。彼器中錢。日日損減。如是菩薩摩訶薩。
　　　於大海水渧渧損減。悉能知之。亦知餘在。況復世尊。於眾生大聚盡而
　　　不知。但諸眾生無有減盡。一切聲聞緣覺所不能知。唯佛世尊乃能知耳
　　　。】</經>
　　佛問迦葉。毛渧大海水可盡，此是甚麼道理？迦葉舉譬喻回答，此譬喻的含意
是，大海是有法，毛渧雖小，然日日損減，故有盡時。另一方面暗示，畢竟空非是
有法，無能損減無所損減，故無有盡也。
　　譬如商人金錢，日日損減，乃有盡時。菩薩智慧，能知眾生死此生彼，猶如於
大海水渧渧損減皆知，亦知海水尚餘多少。何況世尊，於諸眾生大聚損減而不能知
嗎？意思是說，佛智慧無量，當然對於眾生損減，亦悉能知之。不過眾生緣起性空
，空性常住，無有損減，無有滅盡也。如此境界，一切聲聞緣覺所不能知，唯佛乃
能知耳。
　　<經>【佛告迦葉。善哉善哉。如汝所說。眾生大聚。無有盡時。】</經>
　　佛告迦葉，善哉善哉！眾生大聚畢竟空，無有盡時。
　　<經>【迦葉白佛言。眾生般涅槃者。為有盡耶。為無盡耶佛告迦葉。眾生無有
　　　盡也。迦葉白佛言。云何眾生不盡。佛告迦葉。若眾生盡者。應有損減
　　　。此修多羅。則為無義。是故迦葉。諸佛世尊。般涅槃者。悉皆常住。
　　　以是義故。諸佛世尊。般涅槃者。然不磨滅。迦葉白佛言。云何諸佛般
　　　涅槃。不畢竟滅。佛告迦葉。如是如是。舍壞則為虛空。如是如是諸佛
　　　涅槃。即是解脫。】</經>
　　迦葉白佛言，涅槃名為滅，眾生般涅槃者，是有盡？或無盡呢？佛言諸法畢竟
空，眾生無有盡也。
　　迦葉問言，云何眾生不盡？佛言眾生畢竟空，故不可盡。若畢竟空有盡者，此
大法鼓經，便無意義了。所以諸佛般涅槃，悉皆常住。以是畢竟空義故，諸佛涅槃
，「然」不磨滅。（「然」字應為「終」字）
　　迦葉問言，云何諸佛涅槃，不畢竟滅？佛言，以畢竟空故，如是如是，如大法
鼓經所說也。例如房舍壞了，虛空常住。如是如是，諸佛涅槃，即還歸畢竟空，畢
竟空即是解脫。
<篇>大法鼓經解義</篇>

<節>大法鼓經解義卷下</節>
　　<經>【爾時世尊。告大迦葉。譬如有王能行布施。彼王國中多出伏藏。所以者
　　　何。以彼國王種種周給貧苦眾生。是故伏藏自然發出。如是迦葉。大方
　　　便菩薩。廣為眾生說甚深法寶故。得此甚深離非法經。謂空無相無作相
　　　應經。復得如是如來常住。及有如來藏經。】</經>
　　布施得大富，布施為因，得富為果，以行因致果故，王行布施，國中多出寶物
伏藏。大方便菩薩亦復如是，為眾生廣說甚深法故，乃得此甚深大法鼓離於非法之
經。得此與空無相無作相應之經。復得此經係如來法身常住，及有如來藏經。如來
法身被煩惱所覆，名如來藏。
　　<經>【迦葉。如鬱單越。自然之食。眾共取之。無有損減。所以者何。以彼盡
　　　壽。無我所想及慳貪想。如是迦葉。此閻浮提。比丘比丘尼優婆塞優婆
　　　夷。得此深經。書持讀誦究竟通利廣為人說。終不疲厭不疑不謗。以佛
　　　神力。常得自然如意供養。乃至菩提無乏無盡。除定報業。】</經>
　　舉北鬱單越洲為例，鬱單越洲人民福報殊勝，遍地食米，人民隨意得食。所以
者何？以彼洲人民，盡壽不貪著我所，及無慳貪故。
　　如是迦葉！此南閻浮提洲，四眾弟子得此深經，廣為人說，不疑不謗。以佛神
力，彼人常得自然如意供養，直至成佛，無有乏盡，除了定報業。
　　<經>【如持戒比丘。不緩持戒。終身天神隨侍供養。若彼能於如是深經。乃至
　　　不起一念謗想。當得如來藏如來常住。常見諸佛親近供養。如轉輪聖王
　　　。凡所遊行七寶常隨。】</經>
　　如持戒比丘，不緩於持戒，則終身天神隨侍供養。若彼能於如是甚深大法鼓經
，不起一念謗想。一念謗想者，謂彼僅在心有想尚未出言相謗其造業尚輕。不起一
念謗想故，即當得如來藏，如來常住法身，常見諸佛，得親近供養諸佛。猶如轉輪
聖王，所遊行處七寶常隨。輪王七寶者，一、輪寶，二、象寶，三、馬寶，四、珠
寶，五、女寶，六、主藏寶，七、主兵寶。
　　<經>【如是安慰說者所住之處。如是比經常與彼俱。如轉輪聖王所住之處。七寶隨
　　　住不住餘處。其非真寶住於餘處。】</經>
　　如是安慰說大法鼓經者，彼所住之處，如是比經（應為如是此經），常與彼俱
。猶如轉輪聖王所住之處，七寶隨住，不住餘處。非真實寶，住於餘處。
　　<經>【如是安慰說者。現在所住如是比經。悉從他方來至其所。諸不了義空相應經
　　　於餘處住。】</經>
　　如是安慰說者，說是經者現在住處，如是比（此）經，悉從他方來至其所，其
餘與不了義空相應經，住於餘處。了義空者，真空畢竟空因緣空諸法性空也。
　　<經>【如是安慰說者所住至方此經常隨。如轉輪聖王所遊之處。諸餘眾生隨順
　　　王者。作如是念。彼王所住。我亦應去。如是安慰說者所住之處。如是
　　　比經亦復常隨。如轉輪聖王出於世時。七寶隨出。】</經>
　　如是安慰說者，說者所住處或至他方，此經常隨。猶如轉輪聖王所遊之處。諸
餘眾生隨順王者，亦皆隨去。如是說者所住之處，比（此）經亦復常隨，如轉輪聖
王之七寶隨出。
　　<經>【如是安慰說者出于世間。如是比經亦隨出現。如轉輪聖王所有七寶。若失一
　　　寶。彼王尋求。必至寶所。如是安慰說者。為聞此經處處尋求。要至經所。】</經>
　　如是安慰說者出於世間，如是比（此）經亦隨出現。猶如轉輪聖王七寶，若失
一寶，尋時必至寶所。如是安慰說者，若求此經，要至經所。
　　<經>【復次如轉輪聖王不出世時。諸餘小王力轉輪王。和合諸王各現於世。如
　　　是諸方。無人演說此深經處。餘雜說者。說諸雜經。所謂正不正雜經。】</經>
　　諸餘小王力轉輪王，猶謂轉輪王不出世時，諸餘小王如轉輪王般努力治世。轉
輪王統一治世，金輪王領四部洲，銀輪王領三部洲，銅輪王領二部洲，鐵輪王領一
部洲。輪王不出世時，諸餘小王各各分治一部洲。
　　如是安慰說者不出於世，諸方無人演說此大法鼓經。世間皆說諸餘雜經，所謂
或正或不正等雜經。
　　<經>【彼諸眾生。亦如是隨學。彼隨學時。聞此如來藏如來常住究竟深經。心
　　　生疑惑。於安慰說者。生恚害心。輕賤嗤笑。不生愛念。罵辱不忍。作
　　　如是說。此將文筆。魔之所說。謂為毀法。悉棄捨去各還本處。更相破
　　　壞犯戒邪見。終不能得如是比經。】</經>
　　彼諸眾生，亦隨學諸餘雜經。聞此如來藏如來常住法身究竟甚深大法鼓經，心
生疑惑。於安慰說者，生恚害心，罵辱安慰說者，於此深經不能接受。不忍，即不
能接受。作如是說，此種文筆，係魔所說，毀破佛法。於是棄捨而去，各還本處，
更相破壞，乃至破戒邪見。彼等終不能得此大法鼓經。
　　<經>【所以者何。安慰說者所住之處。此經隨住故。】</經>
　　所以者何？安慰說者所住之處，此甚深經隨住，不住餘雜經。相反地，住餘雜
經處，非安慰說者所能住也。
　　<經>【爾時世間多有眾生。見聞摩訶衍經。而生誹謗。莫生恐畏。所以者何。
　　　五濁世時。正法損減。多有眾生謗摩訶衍。】</經>
　　爾時餘雜經住世，世間多有眾生謗摩訶衍經。摩訶衍譯為大乘。
　　迦葉！汝聞我言，莫生恐畏。所以者何？五濁惡世，正法損減，多有眾生謗大
乘法。
　　<經>【如七家村中必出茶夷尼鬼。如是比經所行之處。七人眾中必有謗者。】</經>
　　例如七家村中，必出茶夷尼鬼（茶夷尼鬼未見翻譯）。如是此經所行之處，七
人之中必有謗者。
　　<經>【迦葉。譬如同戒之人。相見歡喜。彼亦如是。各各毀戒。於說法眾中。
　　　聞是經時。更相瞻視。作戲笑言。何者眾生界。何者為常瞻彼顏色。作
　　　是思惟。彼是我伴。更相慈愍。】</經>
　　迦葉！譬如同戒之人，相見歡喜，彼各各毀戒人，於說大乘法眾中，彼此相顧
而笑。作戲笑言，說甚麼眾生界有，說甚麼涅槃不生不滅為常。如此態度，表示輕
慢也。
　　爾時諸謗大乘者，彼此瞻視顏色，作如是思惟，彼亦不贊成如是此經，是我之
伴。於是更相慈愍親近。謂謗大乘者，互相隨逐為友也。
　　<經>【如是作已。守性而住。守性而去。如婆羅門長者種性。生子習惡。父母
　　　訓誡。曾不改悔。捨家而去。隨逐惡友。諸鳥獸。以為戲樂。如是展
　　　轉。乃至他國。要結同類。共為非法。是為同行。不樂此經者亦復如是
　　　。見他誦說而反戲笑。所以者何。爾時眾生。並多懈怠。持戒寬緩。為
　　　法留難。彼諸同行相隨誹謗。迦葉白佛言。嗚呼真是惡時。】</經>
　　彼諸謗法之人，互相親近為友已，守其惡性同類而住，守其惡性不同類而離去
。猶如婆羅門長者種性（應為種姓）有子習惡，隨逐惡友，共為非法。不樂此經者
，亦復如是。見他人或誦或說大法鼓經，反而戲笑輕慢。所以者何？爾時五濁眾生
，並多懈怠，持戒不嚴，為大乘法留難。彼諸同類，相隨謗法。迦葉白佛言，唉！
真是五濁惡世呀！
　　<經>【佛告迦葉。至於爾時安慰說者。當如之何。迦葉。譬如城邑邊近路之田
　　　。為諸人眾象馬侵食。彼時田主。使一人監視。監規之人不勤守護。復
　　　更增足二三四五。若十二十乃至百人。守者逾多。取者彌眾。最後一人
　　　作是思惟。如此守視非一切護。當善方便令無侵害。即取田苗手自惠施
　　　。彼生感愧田苗得全。迦葉。若能如是。善方便者。於我滅後能護此經
　　　。】</經>
　　佛言於末法五濁惡世，謗大乘者眾，安慰說者於爾時將如之何？佛復舉喻自答
，譬如城邊近路之田，被人侵食，徒增守護，不免被侵。守田者設諸方便，即取田
苗手自惠施，彼侵食者感愧，田苗便能保全。此譬喻係言，安慰說者於末法濁世，
弘宣此經，應存柔和隨順心，應存大慈悲心。佛言，若能以如是善方便，於我滅後
能護此經。
　　<經>【迦葉白佛言。世尊。我終不能攝彼惡人。寧以兩肩荷負須彌至百千劫。
　　　不能堪忍聽彼惡人犯戒滅法謗法污法。如是諸惡非法音聲。世尊。我寧
　　　屬他為其僕使。不能堪忍聽彼惡人犯戒背法遠法壞法。如是諸惡非法音
　　　聲。世尊。我寧頂戴大地山海經百千劫。不能堪忍聽彼惡人犯戒滅法自
　　　高毀他。如是諸惡非法音聲。世尊。我寧恒受聾盲瘖啞。不能堪忍聽彼
　　　惡人毀犯淨戒。為利出家受他信施。如是諸惡非法音聲。世尊。我寧捨
　　　身疾般涅槃。不能堪忍聽彼惡入犯毀淨戒聲之行。而身行諂曲口言虛
　　　妄。如是諸惡非法音聲。】</經>
　　迦葉以五項假設，說明自己終不能攝彼惡人。五項假設者，兩肩荷負須彌至百
千劫；屬於他人為其僕使；寧頂戴大地山海經百千劫；寧恒受聾盲瘖啞；寧捨身疾
入涅槃。般涅槃者，入涅槃也。終不堪忍，彼諸惡人非法音聲。
　　彼惡入犯毀淨戒聲之行，應為彼惡「人」。聲即螺聲，淨戒螺聲，猶淨戒
音聲也。
　　<經>【佛告迦葉。汝般涅槃。是聲聞般涅槃。非為究竟。迦葉白佛。言若聲聞
　　　緣覺般涅槃非究竟者。世尊何故。說有三乘聲聞乘辟支佛乘。世尊云何
　　　已般涅槃復般涅槃耶。佛告迦葉。聲聞以聲聞般涅槃。而般涅槃非為究
　　　竟。辟支佛以辟支佛般涅槃。而般涅槃亦非究竟。乃至得一切種功德。
　　　一切種智大乘般涅槃。然後究竟無異究竟。】</經>
　　二乘人以灰身滅智不發慈悲心度眾生，為入涅槃。故佛責言，汝謂寧疾入涅槃
，而不聞此惡人音聲，乃無慈悲心，非究竟也。迦葉問言，若聲聞緣覺般涅槃非究
竟，世尊為何說有三乘？同時若謂聲聞緣覺既已涅槃，而成佛時，為何復般涅槃呢
？
　　佛告迦葉，聲聞人以聲聞苦集滅道四諦法取涅槃，而四諦法只有自覺自度，不
度眾生，故般涅槃非為究竟。辟支佛以緣覺十二因緣法取涅槃，只有自覺自度，不
度眾生，故般涅槃非為究竟。必須發大悲心度一切眾生，乃至得一切種功德，得一
切種智（一切種智佛智也），以大乘般涅槃，然後究竟，無異究竟。無異究竟者，
猶言非於生死以外，另有涅槃。而是生死無性即涅槃，故曰無異究竟。
　　<經>【迦葉白佛言。世尊。此義云何。佛告迦葉。譬如從乳出酪。酪出生酥。
　　　生酥出熟酥。熟酥出醍醐。凡夫邪見如初生乳。乳血共雜。受三歸者猶
　　　如純乳。隨信行等。及初發心菩薩。住解行地猶如成酪。七種學人及七
　　　地住菩薩。猶如生酥。意生身阿羅漢辟支佛得自在力。及九住十住菩薩
　　　猶如熟酥。如來應供等正覺。猶如醍醐。】</經>
　　迦葉白佛言，無異究竟是何義呢？佛言，譬如從乳出酪，從酪出生酥，從生酥
出熟酥，從熟酥出醍醐，乳與醍醐一體無異也。凡人邪見如初出之乳，此時乳與血
共雜。受三歸順佛法者，猶如純乳。隨信行及初發心菩薩住解行地者猶如從乳成酪
。七種學人及七地住菩薩，猶如生酥。意生身阿羅漢辟支佛得自在力，及九住十住
菩薩，猶如熟酥。如來應供等正覺，猶如醍醐。故凡夫邪見者與佛一體，無有異也
。
　　受三歸者，係歸依佛歸依法歸依僧。
　　隨信行。聲聞乘見道位中有二種人，一、隨信行，二、隨法行。隨信行者鈍根
，隨法行者利根。隨信行者，信四真諦無漏法，隨信力行。於大乘法中，初發菩提
心菩薩，住解行地，猶隨信行也。
　　七種學人。據俱舍宗，即十八有學中之預流向，預流果，一來向，一來果，不
還向，不還果，阿羅漢向。於菩薩法中，七地以前有功用道，名為有學。八地以上
無功用道，稱為無學。如是等人猶如生酥。
意生身。已離業報身，然未得究竟法身，於其中間名意生身。聲聞緣覺已離業
繫，然未得究竟法身，故阿羅漢辟支佛，於意生身得自在力。於菩薩法中，楞伽說
三種意生身。初地至五地，禪波羅蜜增強，得三昧意生身。六地七地，知諸法以無
性為性，得覺法自性意生身。八地九地十地，無功用行，任運續起，得種類俱生無
行作意生身。經中云九住十住菩薩，即九地十地菩薩也。
　　如來應供等正覺，三德具足得究竟法身，猶如醍醐。
　　<經>【迦葉白佛言。世尊。如來云何說有三乘。佛告迦葉。譬如導師。勇猛雄
　　　傑。將諸親屬及餘人眾。從其所住欲至他方。經由曠野嶮難惡道。作是
　　　思惟。此眾疲乏。將恐退還。為令諸人得止息故。於其前路化作大城。
　　　遙以指示語諸大眾。前有大城當速至彼。諸眾悉見漸近彼城。各相謂言
　　　。是我息處。即共入城休息快樂。樂於中住不欲前進。爾時導師作是思
　　　惟。此諸大眾得此小樂。便以為足。羸劣休懈無前進意。爾時導師即滅
　　　化城。彼諸大眾見城滅已。白導師言。此為何等。為幻為夢。為真實耶
　　　。導師聞已。即告大眾。向者大城。為止息故我化作耳。更有餘城。今
　　　所應往。宜速至彼快樂安隱。大眾答言。唯然受教。何緣樂此鄙陋小處
　　　。當共前進安樂大城。導師告言。善哉當行。即共前進。】</經>
　　迦葉問佛，如來云何說有三乘？
　　當知唯有一佛乘，無二亦無三。菩薩是成佛因地，然菩薩有二種，一者直進菩
薩，二者迴小向大菩薩。佛為令二乘迴小向大，故說三乘也。
　　導師譬如佛，親屬即三乘人，及餘人眾即人乘天乘。從其所住欲達佛地，經由
曠野險難惡道，即煩惱生死也。
　　恐退還者，謂二乘羸劣。作諸化城，謂假說二乘涅槃。樂於中住不欲前進者，
謂二乘偏空滯寂。滅化城誘前進者，斥小褒大也。
　　<經>【復告大眾。所往大城先相已現。汝當觀察。彼前大城極甚豐樂。以漸前
　　　行見彼大城。爾時導師告諸大眾。諸仁當知。此是大城。時諸大眾。遙
　　　見大城。安隱豐樂。心得歡喜。各共相視生希有心。此城為實為復虛妄
　　　。導師答言。此城真實。一切奇特安隱豐樂。即告彼眾入此大城。此則
　　　第一究竟大城。過此處已更無餘城。彼諸大眾俱入城已。生希有心。心
　　　得歡喜。歎彼導師。善哉善哉。真實大智。大悲方便哀愍我等。】</經>
　　復告大眾，汝等所見化城，即所往大城之先相已現。汝等當觀察化城之豐樂，
彼前方之大城，較此化城極為豐樂。彼大城者，謂佛無上菩提，究竟涅槃也。
　　導師告諸大眾，此城真實，安隱豐樂。謂佛究竟涅槃，真實無上，非二乘涅槃
可比。過此處更無餘城，言佛究竟涅槃即一真法界，無有餘乘也。大眾入城歎彼導
師，言二乘迴小向大，方知自己畢竟成佛。例如舍利弗、目犍連、須菩提、大迦葉
等，未聞法華以前，不知自己當來作佛，既聞法華，方知是佛真子，當來作佛，於
是深感佛恩。
　　<經>【迦葉當知。彼初化城。謂聲聞緣覺乘清淨智慧。空無相無作解脫之智。
　　　真實大城。是如來解脫。是故如來。開示三乘。現二涅槃。又說一乘。
　　　佛告迦葉。若有說言無此經者。非我弟子。我非彼師。】</經>
　　佛告迦葉，彼化城者，比如二乘偏空清淨智慧，證空、無相、無作，三三昧之
智慧。真實大城，是如來解脫，無上菩提究竟涅槃。為誘二乘修習故，所以如來開
示三乘，現二種涅槃。二涅槃者，二乘涅槃，僅為止息處也，佛究竟涅槃，究竟真
實也。佛究竟涅槃即一真法界，故曰又說一乘。一乘即唯一真法界也。
　　佛告迦葉，若有說言無此大法鼓經，此經非真實者，彼非我弟子，我非彼師。
意謂若有謂無此大法鼓經者，即是外道。
　　<經>【迦葉白佛言。世尊。諸摩訶衍經。多說空義。佛告迦葉。一切空經是有
　　　餘說。唯有此經是無上說。非有餘說。】</經>
　　迦葉白佛言，且置小乘莫論，諸大乘經中，多說空義。何故此經說解脫有色，
如來常住等義呢？佛告迦葉，一切說空之經，是有餘說，此大法鼓經，是無上說，
非有餘說。
　　當知如來藏中，空即不空不歸斷滅，不空即空非為定有，如此方為無上說也。
　　<經>【復次迦葉。如波斯匿王。常十一月設大施會。先食餓鬼孤獨貧乞。次施
　　　沙門及婆羅門。甘眾味隨其所欲。】</經>
　　先譬說後法說。譬如波斯匿王設大施會，先施餓鬼貧乞，次施諸賢聖者。
　　<經>【諸佛世尊亦復如是。隨順眾生種種欲樂。而為演說種種經法。若有眾生
　　　。懈怠犯戒不勤修習。捨如來藏常住妙典。好樂修學種種空經。或隨句
　　　字說。或增異句字。】</經>
　　佛亦如是，為隨順眾生種種欲樂，於是演說種種不同經法。猶如波斯匿王，隨
順貧乞欲樂而先施之。
　　若有眾生，懈怠犯戒不能精勤修習，彼等捨如來藏常住妙典，而好樂種種空經
。或隨句字說，或增異句字。謂好樂空經者，執取文字相，只知徇文，不知其義也
。
　　<經>【所以者何。彼如是言。一切佛經皆說無我。而彼不知空無我義。彼無慧
　　　人趣向滅盡。然空無我說亦是佛語。所以者何。無量塵垢諸煩惱藏。常
　　　空涅槃。如是涅槃是一切句。彼常住安樂。是佛所得大般涅槃句。】</經>
　　所以者何？何以彼等隨句字說增異句字呢？例如彼如是言，一切佛經中，皆說
無我皆說空嘛！而彼只知徇文，不知空無我義。彼不知隨緣無性，不空即空；無性
隨緣，空即不空。無我義亦復如是。故空無我非是斷滅，而是橫遍豎窮無欠無餘，
無欠無餘則無分別，無分別則是一。故一生萬法，空而不空；萬法歸一，不空而空
。所以空非滅盡，而是一真法界。彼無慧人，卻趣向滅盡。
　　然空無我說，亦是佛語，因為無量塵垢煩惱，緣生無性，常空涅槃故。涅槃是
一，塵垢煩惱無量。無量即一，一即無量，故如是涅槃是一切句。這便是說，說一
時，一切即一；說一切時，一即一切。
　　一即一切，一切即一，故橫遍豎窮無欠無餘，是故涅槃常住安樂，此即佛所得
大涅槃句。此法本不可說，勉強以言語表之，故曰大涅槃句。
　　<經>【迦葉白佛言。世尊。云何離於斷常。佛告迦葉。乃至眾生輪迴生死我不
　　　自在。是故我為說無我義。然諸佛所得大般涅槃常住安樂。以是義故。
　　　壞彼斷常。迦葉白佛言。世尊。再轉無我轉我久矣。】</經>
　　迦葉白佛言，怎樣方能離於斷常？眾生執有我邊則常執無我邊則斷。不知隨緣
無性，我即無我；無性隨緣，無我即我。我即無我，則我不可得；無我即我，則我
不可得。此不可得義，即涅槃四德，常樂我淨也。
　　佛告迦葉，眾生輪迴生死，「我」不能自主，不得自在，故我說無我。以其所
執，是以有於斷常。然諸佛大涅槃，常住安樂得大自在，故無有於斷常也。
　　迦葉言，請世尊再說無我義，你說「我」已經很多了。
　　<經>【佛告迦葉。為破世間我故說無我義。若不如是說者。云何令彼受大師法
　　　。佛說無我。彼諸眾生。生奇特想。聞所未聞。來詣佛所。然後以百千
　　　因緣令入佛法。入佛法已。信心增長。勤修精進善學空法。然後為說常
　　　住安樂有色解脫。】</經>
　　佛告迦葉，為破世間執我故，乃說無我義。若不如是說空無我，怎能令彼眾生
接受大師法？大師者佛也。佛說無我，眾生感覺奇特，於是來至佛所聽佛說法。然
後佛以百千因緣開示，令入佛法。既入佛法已，信心增長，勤行精進，善學空法。
云何為「善學」空法？學空不執空是為善學空法。
　　既善學空法已，佛然後為說常住安樂有色解脫之法。常住安樂乃諸法實相也，
實相無相，遍滿無礙，故常住安樂。諸法無非實相，實相即是諸法，不縱不橫，差
別而無差別，無差別而差別，故稱有色解脫。
　　<經>【復次或有世俗說有是解脫。為壞彼故。說言解脫悉無所有。若不如是說
　　　。云何令彼受大師法。是故百千因緣。為說解脫滅盡無我。然後我復見
　　　彼眾生。見畢竟滅以為解脫。彼無慧人趣向滅盡。然後我復百千因緣。
　　　說解脫是有。】</經>
　　復次或有世間凡夫，說三界有安樂，即是解脫。例如世間執五欲樂為解脫，無
想天非想非非想天為解脫。佛為破彼故，說解脫悉無所有。彼等既受佛法，百千因
緣為說解脫滅盡無我。然彼眾生又執著畢竟滅盡以為解脫，彼無慧人趣向滅盡。例
如二乘人，偏空滯寂。於是我復百千因緣，說解脫是有。
　　解脫即是涅槃，二乘涅槃，解脫分段生死，未解脫變易生死，故非圓滿解脫。
　　<經>【迦葉白佛言。世尊。得解脫自在者。當知眾生必應有常。譬如見煙必知
　　　有火。若有我者必有解脫。若說有我。則為已說解脫有色。非世俗身見
　　　。亦非說斷常。】</經>
　　迦葉聞法領解，於是說道，世尊！我明白了，得解脫自在者，不應滅盡，必應
有常。譬如見煙必知有火，無火必定無煙。同理可知，有我方有解脫，若無我則誰
得解脫？所以若說解脫有我，便是已說解脫有色了。如是解脫，非世俗之見，亦非
斷常之見。因為如是解脫者，色不異空，空不異色。色即是空，空即是色。
　　<經>【迦葉復白佛言。世尊。云何如來。不般涅槃示般涅槃。不生示生。佛告
　　　迦葉。為壞眾生計常想故。如來不般涅槃示般涅槃。不生示生。所以者
　　　何。眾生謂佛尚有終沒不得自在。何況我等有我我所。】</經>
　　迦葉白佛，云何如來不般涅槃，示現般涅槃？不生而示現生？簡言之，云何如
來不生不滅，示現生滅？
　　佛告迦葉，為壞眾生計常想故，所以無生無滅，而示現生滅。所以者何？欲令
眾生謂佛尚有始終生滅不得自在，何況我等眾生，有我我所呢？於是眾生體念無常
，精進修習佛道。
　　<經>【譬如有王。為鄰國所執。繫縛枷鎖。作是思惟。我今復是王是主耶。我
　　　今非王非主。】</經>
　　譬如王為鄰國所執，王譬自在義，用譬眾生皆認為有我自在。今見佛尚有始終
生滅，乃知自己於無常中不得自在，非王非主也。
　　<經>【何緣乃致如是諸難。由放逸故。如是眾生。乃至生死輪迴。我不自在。
　　　不自在故。說無我義。】</經>
　　眾生以知無常，乃自我檢討，以何緣故，乃致如是諸難？於是覺悟，以放逸故
，致如是諸難。以放逸故，眾生生死輪迴不得自在。以眾生不得自在故，所以佛說
無我義。
　　<經>【譬如有人。為賊所逐。舉刀欲害。作是思惟。我今無力。當得免此死難
　　　。以不如是生老病死種種眾苦成就眾生思想。願作帝釋梵王。如來為壞
　　　彼思想故。示現有死。】</經>
　　譬如有人為賊所逐，作是思惟，我今無力，（以下句逗似應為，我今無力，當
得免此死難以不？）
　　如是生老病死種種眾苦成就眾生思想，於是眾生畏生死苦，願作帝釋梵王。帝
釋是三十三天主，梵王是娑婆世界主。如來為壞彼計常思想故，示現有死。
　　<經>【如來是天中之天。若般涅槃悉磨滅者。世間應滅。若不滅者。則常住安
　　　樂。常住安樂。則必有我。如煙有火。若復無我。而有我者。世間應滿
　　　實有我非。無我亦不壞。若實無我。我則不成。】</經>
　　如來是天中天，天者謂世間，天中天者救護世間覆護世間。若如來般涅槃悉磨
滅者，則世間無有覆護，故世間應滅。再者，如來隨緣即示現世間，世間無性，即
如來法身常住。故如來若滅，世間應滅。若世間不滅，應如虛空不生不滅，則常住
安樂，常住安樂則必有我。如果無我，則誰常住安樂？猶如有煙必有火，如果無火
，其誰生煙？
　　若復無我而有我者，世間應滿。無我者虛空，唯虛空無我。無我而有我，世間
以為三有為我，若以虛空為三有者，則世間應滿如虛空也。
　　迦葉當知，一切法本來涅槃，而涅槃常樂我淨，故實有我，非無我，而我常樂
淨，不生不滅不壞也。
　　若實無我，便成虛無，一切虛無則一切法不成。一切法不成則我不成，若我不
成，則世俗諦被破，若壞世諦則第一義諦亦壞。如是則壞世出世間一切法矣。
　　<經>【迦葉白佛言。世尊。有者何耶。佛告迦葉。有者。二十五有眾生行。非
　　　有者。無思之物。若非有是眾生者。應從他來。】</經>
　　迦葉白佛，何者為有？佛答，有者，二十五有眾生行。先介紹二十五有，開三
界為二十五有。欲界為阿修羅、餓鬼、畜生、地獄、南瞻部洲、東勝神洲、西牛貨
洲、北拘盧洲、四王天、忉利天、夜摩天、兜率天、化樂天、他化自在天。色界為
初禪天及初禪中之大梵天、二禪天、三禪天、四禪天及四禪中之淨居天、無想天。
無色界為空無邊處天、識無邊處天、無所有處天、非想非非想處天，共二十五有。
　　眾生行，眾生亦曰有情，有情之行，因果不爽輪迴生死。意謂有者，言有因果
輪迴之眾生行也。
　　非有者，無思之物。意謂非屬因果輪迴生死之有者，無思之物。無思之物，猶
言無情之物。例如虛空是無思之物，便非因果輪迴生死有也。
　　若非有是眾生者，應從他來。二十五有眾生，皆是果法。果不自果，必從因來
，於畢竟空中，因果變異，構成輪迴生死。如果非有（如虛空）是有情者，亦應從
因來。應從他來者，即應從因來也。當知虛空非因果法，無有輪迴，無有生滅，不
同二十五有眾生行也。
　　<經>【設有思之物壞者，眾生當減。若非有是眾生者。則應充滿。以眾生不生
　　　不壞故。不減不滿。】</經>
　　假設有情壞者，則眾生界現象當減。例如人死則人界現象便有所減少。如果非
有是眾生者，則應充滿。如果非有之虛空是眾生者，則眾生應充滿如虛空。因為假
設虛空是眾生，而虛空不生不壞，則眾生亦應不生不壞，不減不滿也。
　　<經>【迦葉白佛言。世尊。若有我者。云何生彼煩惱諸垢。佛告迦葉。善哉善
　　　哉。應以是<問>問。</問>問於如來。譬如金師見彼金性。作是思惟。如此金性何
　　　由生垢。今當推尋生垢之本。彼人云何為得本不。迦葉白言。不也世尊
　　　。佛告迦葉。若盡壽思惟尋初因相。乃至無始得本際不。既不得本亦不
　　　得金。若巧方便精勤不懈。除彼金垢爾乃得金。】</經>
　　迦葉白佛言，若有我者，云何生彼煩惱諸垢？因為世尊說過，我是自在義。既
是自在，應無煩惱垢，既無煩惱垢，云何生彼煩惱垢呢？
　　我們要知道，佛所說之我是妙有，所以是自在義。眾生所執之我，是緣起假有
，假有隨緣生滅，故不自在，二者是不同的。眾生因緣所生，無有自性。若了緣生
無性，便入圓成實性。此圓成實性，即一切法以無性為性。無性隨緣生萬法，非有
而有；萬法緣成無自性，有而非有。這種有而非有，非有而有，稱為妙有。佛所說
之我，是為妙有，妙有即自在義。
　　眾生所執之我是假有，是虛妄的。因為眾生於無性緣成之法，執假為實，以之
為我，迷依他起性，為遍計執性。虛妄無始，顛倒執著，違圓成實性，故不得自在
。眾生所執假我，無性本空，畢竟空中無生無滅無始無終。
　　今世尊以譬喻回答，譬如金性何由生垢，金性者謂純金也，垢者謂礦石也。譬
如金師問，金何故在礦中？當知金與礦皆因緣生法，無性本空，無生無滅無始無終
。故金師推尋生垢之本，不可得也。故佛問迦葉，為得本不？迦葉答言，不也世尊
！
　　佛告迦葉，若盡形壽思惟推尋初因相，乃至於無始際，求其本際不可得也。何
以故？一切法畢竟空，無生無滅無始無終，故求其本際不可得也。若如此妄求，不
得於我，亦不得煩惱垢。猶如金師，若虛妄思惟推尋，既不得本，亦不得金。不如
以善巧方便，精勤不懈除煩惱垢，乃得常樂我淨。猶如金師，除彼礦垢，爾乃得金
。
　　<經>【佛告迦葉。如是我者。生客煩惱。欲見我者。作是思惟。今當推尋我及
　　　垢本。彼人云何為得本不。迦葉白佛言。不也世尊。佛告迦葉。若勤方
　　　便除煩惱垢。爾乃得我。謂聞如是比經。深心信樂不緩不急。善巧方便
　　　專精三業。以是因緣爾乃得我。】</經>
　　如是眾生妄執之假我，以執著我所生客塵煩惱。然此假我非為實有，如是假我
無始無終。眾生欲見此假我者，推尋假我及煩惱垢之根本，彼人能得其本不？迦葉
答言，不也世尊！
　　佛告迦葉，若勤方便除煩惱垢，爾乃得自在真我。如果聞此大法鼓經（如是比
經應為如是此經），深心信樂，不緩不急（不緩不急者，正精進也），身口意三業
精進，以是因緣，便得自在真我。
　　<經>【迦葉復白佛言。世尊。若有我者何故不見。佛告迦葉。今當說譬。譬如
　　　初學。學五字句。界成句偈。欲先知義。然後乃學。當得知不。要當先
　　　學。然後乃知。彼善學已。然後師教。界成句義。引譬示之。彼能聽受
　　　。緣師得解界成句義故。則能信樂。】</經>
　　迦葉問言，若有我者，應是可見。何故此我不可見呢？佛告迦葉，汝不見者，
是不知其義也。譬如初學五字句，四句界成句偈（謂偈有四句，句有五字也）。為
當先知義而後方學呢？或者是先學而後知義呢？當然是先學而知義了。汝迦葉不善
學，云何能見自在真我？汝若善學已，承師教示，界五字成句，界四句成偈。然後
師引譬示之，汝復能善學聽受。因師而得解，方能界成句義。界成句義故，則能信
樂矣。
　　<經>【如是我今。為煩惱藏所覆。眾生說言善男子。如來藏如是如是。彼便欲
　　　見。當得見不。迦葉白言。不也世尊。佛告迦葉。如彼不知界成句義。
　　　當緣師信如是。迦葉當知。如來是誠實語者。以誠實語說有眾生。汝後
　　　當知。如彼學成。】</經>
　　如是自在真我，今為煩惱藏所覆，若欲見真我，須先除煩惱藏方見真我。今眾
生之真我被煩惱藏隱覆，未除煩惱藏，便欲見如來藏之真我，當得見不？迦葉答言
，不也世尊！
　　佛告迦葉，好像彼學句偈，尚未知界成句義之時，當緣師教而誠信之。如是迦
葉當知，如來是誠實語者，汝當信之。如來以誠實語說有眾生（眾生者因緣有也）
，其中道理，汝後當知。如彼學成者，好像彼學五字句偈，學成後則知其義也。
　　<經>【今當為汝更說譬喻。如四種眾生界隱覆譬喻。所謂。膚翳覆眼。重雲隱
　　　月。如人穿井。瓶中燈焰。當知此四有佛藏因緣。】</經>
　　佛說四種隱覆譬喻，一、膚翳覆眼，謂眼被膜障，不能視也。二、重雲隱月，
雲遮月也。三、如人穿井，謂水被土隱也。四、瓶中燈焰，燈焰為瓶所障，不能照
物。此四譬喻，有如佛藏被隱覆般的因緣。
　　<經>【一切眾生悉有佛性。無量相好莊嚴照明。以彼性故。一切眾生得般涅槃
　　　。】</經>
　　一切眾生，悉有佛性，悉有如來無量相好莊嚴照明。一切眾生以悉有佛性故，
方能得般涅槃。
　　<經>【如彼眼翳是可治病。未遇良醫。其目常冥。既遇良醫。疾得見色。】</經>
　　猶如眼翳是可以治愈的，未遇良醫，其目常瞑。既遇良醫，治愈眼翳，便疾得
見色。
　　<經>【如是無量煩惱藏。翳障如來性。乃至未遇諸佛聲聞緣覺。計我非我我所
　　　為我。若遇諸佛聲聞緣覺。乃知真我。如治病愈。其目開明。翳者謂諸
　　　煩惱。眼者謂如來性。】</經>
　　無量煩惱藏，隱覆如來性。乃至未遇諸佛，聲聞緣覺乘人，計著假我，或非我
，或我所，以為真我。若遇諸佛，聲聞緣覺方知真我。猶如眼翳治愈，其目開明一
般。翳者譬諸煩惱，眼者譬如來性。
　　<經>【如雲覆月。月不明淨。諸煩惱藏覆如來性。性不明淨。若離一切煩惱雲
　　　覆。如來之性淨如滿月。】</經>
　　釋如雲覆月譬喻，如煩惱藏覆如來性，令性不明淨。
　　<經>【如人穿井。若得乾土知水尚遠。得濕土知水漸近。若得水者。則為究
　　　竟。如是值遇諸佛聲聞緣覺。修習善行掘煩惱土。得如來性水。】</經>
　　釋如人穿井譬，水被土隱，若得濕土（泥），知水漸近，若得水者乃為究竟
。譬如值遇諸佛聲聞緣覺修習善行。所謂善行者，發大悲心度眾生也。譬如掘煩惱
土，得如來性水。
　　<經>【如瓶中燈焰。其明不現。於眾生無用。若壞去瓶。其光普炤。如是諸煩
　　　惱瓶。覆如來藏燈。相好莊嚴則不明淨。於眾生無用。若離一切諸煩惱
　　　藏。彼如來性煩惱永盡。相好照明施作佛事。如破瓶燈眾生受用。如此
　　　四種譬喻因緣。如我有眾生界。當知一切眾生。皆亦如是。彼眾生界無
　　　邊明淨。】</經>
　　釋瓶中燈焰譬，猶煩惱瓶，覆如來藏燈，令相好莊嚴不得明淨。雖眾生本有如
來性，而於眾生無用。若離煩惱藏，煩惱藏永盡，則彼如來性得以圓顯，則可相好
照明施作佛事。如破瓶燈，眾生方得受用。
　　此四譬喻，說明我有眾生界，一切眾生亦有如來藏。云何我有眾生界？以圓成
實隨緣，即依他起。依他起無性，即圓成實。圓成實即如來性，依他起即眾生界。
以圓成實即依他起，故我有眾生界。以依他起即圓成實，故一切眾生有如來性。故
曰一切眾生，皆亦如是。是以彼眾生界，實亦無邊明淨也。
　　<經>【迦葉白佛言。世尊。若一切眾生。有如來藏一性一乘者。如來何故。說
　　　有三乘聲聞乘緣覺乘佛乘。】</經>
　　迦葉白佛言，若一切眾生有如來藏，佛有眾生界者，則是一性一乘。換句話說
，若佛即生，生即佛者，則同一佛性，同一佛乘。然則如來何故說有三乘？聲聞乘
、緣覺乘、佛乘？
　　<經>【佛告迦葉。今當說譬。如巨富長者。唯有一子。隨乳母行。於大眾中亡
　　　失所在。長者臨終作是思惟。我唯一子久已亡失。更無餘子。父母親屬
　　　。若我一旦終沒之後。一切財物王悉取去。於思惟頃。本所失子。遊行
　　　乞求。到其本家。而不自知是其父舍。所以者何。幼少失故。父見識之
　　　。而不言子。所以者何。慮怖走故多與財物。而語之言。我無子息。為
　　　我作子。勿復餘行。彼子答言。不堪住此。所以者何。住此常苦如被繫
　　　縛。長者謂言。汝欲何作。子復答言。寧除眾穢放牧田作。長者念言。
　　　此子薄福。我當知時。且隨彼意。即令除糞。其子久後。見大長者五欲
　　　自娛。心生欣樂。作是思惟。願大長者。時見哀納多賜財寶。以我為子
　　　。作是念已。不勤作務。長者見已。作是思惟。如是不久。必為我子。
　　　是時長者。尋告之曰。汝今云何起異心想。不勤作務。彼即答言。願欲
　　　作子生如是心。長者言善。我是汝父。汝是我子。我實汝父。而汝不知
　　　。所有庫藏悉以付汝。於大眾中唱如是言。此是我子。我失來久。今遇
　　　還家。而不自知。我命為子。而復不肯。今日自求為我作子。】</經>
　　巨富長者，譬佛也。唯有一子，譬以平等心度眾生，視眾生如一子也。隨乳母
行，譬隨順小法也。長者臨終，譬佛化緣將盡，思法有付囑。到其本家，而不自知
，小乘人智劣，不知本為一佛乘也。不知其父，不自識佛性也。不言是子者，恐小
機不堪受大法也。不堪住此者，小機自謂不堪受大法也。寧除眾穢放牧田作者，願
修小法，只求斷見思煩惱了分段生死也。願大長者多賜財寶以我為子者，二乘人迴
小向大願聞大法也。長者言善，我是汝父汝是我子者，師資緣合也。令知庫藏者，
付囑大法也。
　　<經>【迦葉。如彼長者。方便誘引志意下劣子。先令除糞。然後付財。於大眾
　　　中唱如是言。此本我子。亡失來久。今幸自來。為我作子。迦葉。如是
　　　不樂一乘者。為說三乘。所以者何。此是如來善巧方便。是諸聲聞悉是
　　　我子。如除糞者今始自知。迦葉白佛言。嗚呼異哉。是聲聞乘。何鄙之
　　　甚。實是佛子。而不識父。】</經>
　　世尊舉譬已，以法合之。迦葉，如是不樂一乘者，為說三乘，此是如來善巧方
便。諸聲聞乘，實是我子，以不樂一乘故，且令修於小法，譬如除糞者。迦葉！汝
今始知，如來為汝父也。
　　迦葉感歎地說，嗚呼異哉！聲聞乘何鄙之甚，實是佛子，而不識父！
　　<經>【佛告迦葉。應如是學。若汝不堪訶責毀罵。則應捨離。彼後熟時。汝當
　　　知之。復次迦葉。聲聞大乘常相違反。世俗無漏愚癡黠慧。】</經>
　　佛告迦葉，應如是學大乘。若汝於大乘法不能接受，而對大乘訶責謗毀時，則
應捨離，暫學小乘。以後成熟時，汝當知大乘可貴也。
　　復次迦葉！雖然聲聞與大乘相違反，然二者不二。世俗與無漏（即生死與涅槃
），愚癡與黠慧（凡夫與賢聖），亦不二也。何以故？一切法唯是一法故。
　　<經>【復次迦葉。若謗此經者。應當攝取。所以者何。彼以謗故。捨身當墮無
　　　邊黑闇。哀愍彼故。當設方便以大乘法而成熟之。若不可治者。當墮地
　　　獄。若有信者彼自當信。其餘眾生。應以攝事攝令解脫。】</經>
　　復次迦葉！若有謗此大法鼓經者，應當攝取歸於佛道。所以者何？因為彼以謗
此經故，來生當墮地獄中無邊黑暗。為憐愍彼故，當以大乘法而成熟之。如果邪見
執著不可治者，此人當墮地獄黑暗之中。其餘眾生，應以布施、愛語、利行、同事
四種攝法，攝令解脫。
　　<經>【復次迦葉。若有士夫。初得熱病。不應與藥及餘眾治。所以者何。時未
　　　至故。要待時至然後乃治。二處不知是則敗醫。是故病熟然後應治。若
　　　未熟者要待時至。如是眾生謗此經者。過患熟時深自悔責。嗚呼苦哉。
　　　我之所作。今始覺知。至於爾時。應以攝事而救攝之。】</經>
　　佛以譬說。譬如有人初得熱病，不應與藥醫治。要待時機成熟，然後為治。如
果時與非時二處不知，非良醫也，是敗醫也。所以病未熟者，要待時至。如是眾生
謗此大法鼓經者，時機若熟，當自悔責。至於爾時，應以攝事而救攝之。
　　<經>【復次迦葉。如有士夫。度大曠野。聞合群鳥鳴。時彼士夫思是鳥聲。謂
　　　有劫賊。異道而去。入空澤中。至虎狼處。為虎所食。如是迦葉。彼當
　　　來世比丘比丘尼優婆塞優婆夷。於有我無我聲。畏有我聲。入於大空斷
　　　見。修習無我。於如是如來藏。諸佛常住甚深經典。不生信樂。】</經>
　　世尊以譬喻說明，四眾弟子若避有我而取無我，避有而著空，（意責二乘也）
即墮斷滅空。於如來藏常住法身之大法鼓經，便不生信樂矣。
　　<經>【復次迦葉。汝所問我。為阿難說。有有有苦樂。無有無苦樂。汝今諦聽
　　　。迦葉。如來者。非有非眾生亦不壞。】</經>
　　復次迦葉！汝問我曾為阿難說，有「有」則有苦樂，無「有」則無苦樂的道理
。汝今諦聽，當為汝說。如來者，法身也，非是有法，非是眾生，此法身亦常住不
壞。何故非有非眾生？法身無決定性無生故。何故不壞？法身橫遍豎窮故。
　　<經>【迦葉白佛言。云何世尊。佛告迦葉。如雪山下有出淨光摩尼寶性。有人
　　　善知摩尼寶相。見相則知。即取持去。如鍊金法。消除滓穢離垢清淨。
　　　隨所著處。本垢不污。所以者何。譬如士夫持燈而行。隨所至處。闇冥
　　　悉除，燈光特明。彼摩尼寶亦復如是。如鍊真金塵垢不污。星月光照則
　　　雨淨水。日光所照尋即出火。如是迦葉。如來應供等正覺。出興于世。
　　　永離一切生老病死。煩惱習垢一切悉滅。常大照明。如彼明珠。一切不
　　　污。如淨蓮華。塵水不著。】</經>
　　迦葉白佛言，云何如來非有非眾生亦不壞？佛以譬喻回答，意思是說，如來非
有非眾生，非是斷滅空，而是畢竟清淨，以畢竟清淨故，所以不壞不雜。
　　淨光摩尼寶，譬喻本來清淨，譬清淨妙法身。消除滓穢離垢清淨，譬智慧法身
。燈能除闇，譬智慧能除煩惱垢也。淨光摩尼寶，夜間星月光照，則出淨水，日間
日光所照便能出火。
　　如來出興於世，亦復如是。永離生老病死煩惱諸垢，則常大照明，如摩尼珠，
一切不污如淨蓮華。
　　<經>【復次迦葉。如來如是如是時。如是如是像類。出於世間。隨其所應。示
　　　現凡身。不為彼彼凡品生處垢穢所染。亦復不受世間苦樂。樂者人天五
　　　欲功德。彼即是苦唯有解脫究竟常樂。】</經>
　　復次迦葉！如來如是如是時。如是如是時者，如來法身不生不滅也。如是如是
像類者，如來法身無形無相也。出於世間，化身應現世間。隨其所應現者，示現種
種凡身，猶觀音菩薩示現三十三應身。然不被種種凡品生處，垢穢所染。彼彼凡品
生處，猶種種凡品生處。亦復不受世間苦樂。世間樂者，人天五欲功德，即此五欲
樂便是苦。何以故？五欲是變壞法，是壞苦故。所以唯有解脫，離於苦樂，乃究竟
常樂也。
　　<經>【迦葉白佛言。善哉善哉。世尊。我自惟省。今始出家受具足戒。得比丘
　　　分成阿羅漢。當於如來知恩報恩。以如來昔日。分我半坐。今日復於四
　　　大眾中。以大乘法水而灌我頂。】</經>
　　迦葉感歎言，世尊！我自思惟省察，今生得以出家受具，得比丘分成阿羅漢，
當對於如來知恩報恩。因為如來昔日恩遇我，分我半座，今日復以大乘法水而灌我
頂。
　　<經>【爾時眾中。有持比丘色像儀式者。或持優婆塞色像儀式者。或持非優婆
　　　塞色像儀式者。傾側低仰一切皆是魔之所為。】</經>
　　爾時眾中，有持比丘色像儀式者，即受具足戒現比丘像者。或持優婆塞色像儀
式者，即受五戒著縵衣者。或持非優婆塞色像儀式者，即受三歸者。傾側低仰，坐
立不正威儀不具也。如此種種非威儀，一切皆是魔之所為。
　　<經>【爾時阿難。白佛言世尊。今此大眾。離諸糟糠。堅固真實。如栴檀林。
　　　如是眾中。彼云何住。佛告阿難。問大迦葉。阿難言。唯善哉當<問>問。</問>即
　　　問迦葉。於此眾中。彼云何住。迦葉答言。彼愚癡人是魔眷屬。與魔俱
　　　來。是故阿難。我先說言。不能堪任。於如來滅後。善巧方便。護持正
　　　法。如善守田。是故先言。寧負大地。廣說如上。】</經>
　　爾時阿難白佛言，今諸大眾，離諸不良分子，全體皆堅固真實，如栴檀林無有
穢木。何故有如是威儀不正之人？彼等云何住？為是住於佛法，為是住於魔法？佛
令阿難去問迦葉。迦葉答言，彼等愚癡人，皆是魔眷屬，與魔俱來此法會。
　　接著迦葉又說，所以我先前說言，不堪任於如來滅後，護持此大法鼓經，如善
守田人。何以故？以魔已侵入四眾弟子中故。是故先言，寧負大地，廣說如上。廣
說如上者，前文曾言，我寧負須彌至百千劫；寧屬他為僕；寧頂戴大地至百千劫；
寧恒受聾盲瘖啞；寧捨身疾般涅槃等。
　　<經>【爾時世尊。即告我言。於我滅後。汝當堪忍護持正法至于法盡。我時白
　　　佛。我當堪能四十年中護持正法。時佛責言。何以懈怠。不能護法至於
　　　法盡。】</經>
　　所以爾時世尊令我於佛後，護持正法，至於法盡。我時白佛，我僅能四十年中
護持正法。時佛責我懈怠，不能護法至於法盡。其原因便是因為魔已侵入四眾中也
。
　　<經>【佛告迦葉。汝且求魔。若能得者堪任護法。迦葉即以天眼觀察而不能見
　　　。如舍衛國有一野人亡失其子。於大眾中求子不得。疲乏而歸。迦葉。
　　　天眼於大眾中求魔不得。亦復如是。即白佛言。我不堪任求覓惡魔。如
　　　是八十諸大聲聞。皆曰不堪。復令賢護等五百菩薩。除一菩薩名一切世
　　　間樂見。推覓惡魔。亦復不得。】</經>
　　佛告迦葉，汝既謂魔與眷屬，俱在眾中，汝且求魔，若能得者，便能護法至於
法盡。
　　於是迦葉以天眼觀察求魔，而不能見。好像舍衛國野人，失子而求子，終不能
得，最後疲乏而歸。迦葉亦復如是，求魔不得，最後失望作罷。便白佛言，不能求
覓惡魔。如是八十諸大聲聞，亦求魔不得，賢護等五百菩薩，除一菩薩名一切世間
樂見，餘皆覓魔不得。
　　梵語跋陀婆羅，或作跋陀和，譯曰賢護，亦曰仁賢。
　　<經>【爾時世尊復告迦葉。汝不堪任法欲滅時餘八十年護持正法。南方菩薩當
　　　能護持。汝當於賢護菩薩五百眾中最後求之。迦葉答言。善哉當求。求
　　　得一切世間樂見離車童子。世尊。一切世間樂見離車童子。則是其人。】</經>
　　迦葉覓魔不得，佛言汝不堪任於法欲滅時餘八十年，護持正法也。南方菩薩當
能護持，汝可於賢護五百菩薩中求之！迦葉求之，得一切世間樂見離車童子。於是
白佛，即是其人。
　　<經>【佛告迦葉。汝往勸請令覓惡魔。爾時迦葉。即與八十諸大聲聞及賢護等
　　　五百菩薩。俱共勸請一切世間樂見離車童子。汝童子。世尊所舉。堪覓
　　　惡魔。爾時童子於大眾中白迦葉言。我今堪任推覓惡魔。然有八十諸大
　　　聲聞。賢護等五百菩薩摩訶薩。及文殊師利。觀世音。得大勢。滅諸惡
　　　趣。彌勒菩薩等。何故不覓令我覓耶。宜令彼先。然後及我。】</經>
　　佛令迦葉，勸請一切世間樂見離車童子覓魔。於是迦葉即與八十大聲聞及賢護
五百菩薩等，前往勸請。彼童子推言，應八十大聲聞及賢護五百菩薩，乃至文殊師
利，觀世音，得大勢，滅諸惡趣，彌勒菩薩等先覓，然後及我，方合道理。
　　<經>【迦葉謂言。降伏惡魔為無福耶。答言。迦葉。汝知有福。宜自為之。我
　　　今不能。】</經>
　　迦葉謂言，降伏惡魔，是有福報的。童子答言，汝知有福，應自為之。
　　<經>【爾時迦葉以此白佛。佛告迦葉。此童子語為何所說。迦葉白佛。童子說
　　　言。先諸大德。然後及我。我是俗人。性復下劣。是諸大德。八十聲聞
　　　。及賢護等五百上首。彼悉在先。然後次我。時諸聲聞及賢護等。一切
　　　推覓悉不能得。如彼野人求子不獲。皆曰不堪。於一面立。】</經>
　　迦葉白佛，彼童子不受勸請，謂言，應先請諸大德覓，然後及我，因為我是俗
人，性復下劣。故應先八十聲聞，及賢護等五百菩薩先覓，然後及我。
　　然諸大聲聞及賢護菩薩等，一切推求，悉不能得，皆曰不堪，乃退於一面立。
　　<經>【爾時世尊復告迦葉。汝今聞此大法鼓經。於我滅後四十年中。當善護持
　　　如今正法。當擊大法鼓。吹大法。設大法會。建大法幢。然後一切世
　　　間樂見離車童子於正法欲滅餘八十年。當以五繫縛彼惡魔及其眷屬。如
　　　縛小兔廣當宣唱大法鼓經。當擊大法鼓。吹大法。設大法會。建大法
　　　幢。迦葉白佛言。當於何時。佛告迦葉。正法欲滅餘八十年。】</經>
　　爾時世尊復告迦葉言，汝今聞此大法鼓經，能於我滅後四十年中，護持正法。
然後一切世間樂見離車童子，於正法欲滅餘八十年，當以五繫縛魔及其眷屬，如縛
小兔。當宣揚大法鼓經。擊大法鼓，吹大法螺，設大法會，建大法幢。迦葉問言，
當於何時？佛言，正法欲滅餘八十年時。
　　<經>【迦葉白佛言。世尊。欲見惡魔。佛告童子。速以惡魔示諸大眾。爾時童
　　　子瞻仰世尊。即指示言。觀此惡魔。從異方來。如諸菩薩。作比丘像。
　　　於眾中坐。大眾悉見見被五繫。魔言童子。我於此經不復作障礙。如是
　　　三說。】</經>
　　迦葉要求見彼惡魔。佛令童子，速以惡魔示諸大眾。童子先瞻仰世尊，然後指
示言，觀此惡魔，從異方來此法會中坐，變作諸菩薩及比丘像。於是大眾悉見，見
彼惡魔被五繫縛。惡魔言童子！我於此大法鼓經不復作障礙。如是三說。
　　觀此經文，令人心悸。佛在世時，尚且如此。值此末世，魔益猖獗，學佛人唯
有求彌陀加被，觀音助我，期免魔難。
　　<經>【爾時世尊告一切世間樂見離車童子等菩薩眾言。摩訶迦葉。已能於我滅
　　　度之後四十年中護持正法。汝等誰能於我滅後最後護法。如是三說。無
　　　能堪者。】</經>
　　世尊告一切世間樂見離車童子等菩薩眾言，大迦葉已能於我滅度後，四十年中
護持正法，汝等誰能為最後護法？如是三問，無能堪任者。
　　<經>【佛告大眾。汝等勿得起輕劣想。我此眾中多有弟子。於我滅後能護正法
　　　說此經者。賢護等五百菩薩最後一人。一切世間樂見離車童子。於我滅
　　　後。當擊大法鼓。吹大法。設大法會。建大法幢。爾時童子即放弊魔
　　　。時諸大眾語童子言。汝已授記。】</經>
　　佛告大眾，汝等勿自輕薄，我此眾中，多有弟子能護正法能說此經者。賢護等
五百菩薩，最後一人一切世間樂見離車童子，於我滅後，當建大法幢。
　　爾時童子即放弊魔。時大眾讚歎童子言，汝已授記。（應為汝已受記）
　　<經>【爾時世尊復告大迦葉言。今汝迦葉。如守田夫無善方便。不能堪任護持
　　　此經。今此童子聞此經已。能善誦讀現前護持為人演說。常能示現為凡
　　　夫身。住於七地。正法欲滅餘八十年。在於南方文荼羅國大波利村善方
　　　便河邊迦耶梨姓中生。】</經>
　　佛言迦葉！汝如守田人無善方便，不能護持此經。今此童子能護持此經為人演
說。常能示現凡夫身，然實住於七地。正法欲滅餘八十年時，在南方文荼羅國，大
波利村，善方便河邊，於迦耶梨姓中生。
　　<經>【當作比丘持我名。如善方便守護田苗。於我慢緩懈怠眾中離俗出家。以
　　　四攝法而攝彼眾。得此深經誦讀通利。令僧清淨。捨先所受本不淨物。
　　　為說大法鼓經。第二為說大乘空經。第三為說眾生界如來常住大法鼓經
　　　。】</經>
　　童子當作比丘，持我釋迦牟尼佛名號，於我慢、緩而不精進、懈怠僧眾中出家
，以四攝法攝彼僧眾。得此大法鼓經，令彼僧眾清淨。令彼僧眾捨先所受不淨之物
，為說大法鼓經。次後第二為說大乘空經，再次後第三為說圓教一乘眾生界如來常
住法身大法鼓經。
　　<經>【擊大法鼓。吹大法。設大法會。建大法幢。當於我前被弘誓鎧。盡百
　　　年壽常雨法雨。演說此經。滿百年已。現大神力示般涅槃。說如是記。
　　　釋迦牟尼佛。今來至此。悉當瞻仰恭敬禮拜。如是如來常住安樂。諸仁
　　　當觀真實常樂如我所說。爾時空中。十方諸佛皆悉現身說如是言。如是
　　　如是如汝所說。一切皆當信其善說。】</經>
　　擊大法鼓，建大法幢，當於佛法之前，被弘誓鎧，盡百年壽，演說此經已，示
般涅槃。並說偈言，今釋迦牟尼佛法身至此，汝等悉當瞻仰恭敬禮拜如來常住安樂
大法鼓經。諸仁者！當觀此真實常住安樂之經，如我所說者。爾時十方諸佛作證言
，如汝所說，一切皆當信其善說。
　　<經>【迦葉白佛言。世尊。菩薩成就幾德。能見如來常住不壞法身。臨命終時
　　　現大神力。佛告迦葉菩薩摩訶薩。成就八功德者。能現前見如來常住不
　　　壞法身。】</經>
　　迦葉問佛，菩薩成就幾德，能見如來常住法身，臨命終時現大神力？得果聖人
，臨命終時能現大神力，騰身虛空，高七多羅樹，現十八神變，然後降落地上取滅
。
　　佛言，成就八功德當能如此。
　　<經>【何等為八。一者說此深經心不懈怠。二者說彼三乘三種之說亦不懈倦。
　　　三者所應化者終不棄捨。四者若僧壞者和合一味。五者終不親近比丘尼
　　　女人黃門。六者遠離親近國王及大力者。七者常樂禪定。八者思惟觀察
　　　不淨無我。是為成就八種功德。】</經>
　　八種功德者，一者說此大法鼓經，心不懈怠。二、說彼三乘三種之說，亦不懈
倦。三乘三種說者，聲聞乘說四諦法，辟支佛乘說十二因緣法，菩薩乘說六度法。
三、所應度化者，終不棄捨。四、若僧團破壞者，使之和合一味。五、終不親近比
丘尼、女人、黃門。黃門者，閹人也。律云有五種黃門，生黃門、形殘黃門、黃
門、變黃門、半月黃門等。六、不親近國王及大勢力者。七、常樂禪定。八、起不
淨觀無我觀。
　　<經>【復有四事。何等為四。一者善能持法。二者常自欣慶善哉我今所作快樂
　　　大善。三者能自歸依作是思惟我得善利，四者於如來常住決定無疑。日
　　　夜常念如來功德。以是因緣。現前得見常住法身現大神力。然後命終。】</經>
　　復有四事，一、能受持一乘教法。二、常自欣慶能受持一乘教法，自言善哉！
我今所作，快樂大善。三、自歸依佛，不恃自意語，作是思惟，我得善利。得善利
者，今世後世俱得利也。四、於如來常住法身，決定深信無疑，日夜常念如來功德
。
　　以此因緣，現前得見如來常住法身，現大神力而般涅槃。
　　<經>【迦葉。如是善男子善女人。隨所住處城邑聚落。我為是等示現法身。而
　　　說是言。善男子善女人。如來常住。汝從今日。常應受持讀誦此經為人
　　　解說。作如是語。當知如來常住安樂。正心悕望勿為諂曲。當知世尊如
　　　是常住。淨悕望者我當現身。】</經>
　　迦葉！如是善男子善女人，具八德四事，隨其所住之處，我為彼示現法身。法
身不可見，云何示現？當知由法起報，由報起化，故報身者報法身，化身者化法身
。佛以化身示現，亦法身也。再者，此大法鼓經，即佛法身。
　　為彼善男子善女人作如是言，如來法身常住，從今已去，汝常應受持讀誦此大
法鼓經者，並為人解說。汝為人解說時，應作如是言，汝等當知如來常住安樂，汝
等當正心希望受持讀誦此經，勿生諂曲不正之心，當知世尊法身常住，淨希望受持
讀誦此經者，世尊當為其現身。
　　<經>【汝大迦葉。當信當審。若不如是修行法者。何由見我。云何能得神通示
　　　現。】</經>
　　佛告迦葉，汝當信當審慎此大法鼓經。若不如是修行大法鼓經者，何由見我法
身？云何臨命終時神通示現？
　　<經>【如我為聲聞乘說。比丘能捨一法者。我為保任得阿那含果。謂彼所行功
　　　德成就亦復如是。】</經>
　　如我為聲聞乘說，比丘能捨一法者，我為保任得阿那含果。佛於經中曾說，汝
等比丘能捨一法，我保任汝得阿那含果。云何一法？所謂貪欲。謂彼受持大法鼓經
功德，成就亦復如是。
　　<經>【如我先說持戒比丘終身天神常隨供事。是故汝等。勿貪利養。當修厭離
　　　住身念處。】</經>
　　如我先前曾說，持戒比丘，終身天神衛護供養。是故汝等，勿貪名聞利養，常
修厭離生死，住身於四念處──觀身不淨，觀受是苦，觀心無常，觀法無我。
　　<經>【復次迦葉。持我名比丘常令僧淨。迦葉白佛言。世尊。此為云何。佛告
　　　迦葉。行攝取時。滿足犯戒貪烏之眾。如彼巧便守護四法。賢護等五百
　　　菩薩。先不堪任。是等今者。猶故不堪。於我滅後最後護法。持我名比
　　　丘行攝法時。攝諸寬縱懈怠比丘。習近供養。與其經卷。消息將護。如
　　　養牛法。知可伏時。然後調伏。若攝取調伏。而不改者。則便棄捨。不
　　　令毒箭塗傷善淨。彼復當作如是思惟。莫令淨行比丘因彼犯戒。彼說非
　　　法行惡行者。不應致敬共同法集布薩自恣羯磨僧事。悉不應同。如王摧
　　　敵。彼亦如是。】</經>
　　持我名比丘，即佛世時一切世間樂見離車童子。童子於佛滅後，正法欲滅餘八
十年時，出家為比丘，持釋迦牟尼佛名號，故佛呼為持我名比丘。持我名比丘，常
令僧眾清淨。
　　迦葉白佛言，世尊云何如此說？彼比丘云何能令僧眾清淨？佛告迦葉，彼持我
名比丘行攝僧法時，對於具足犯戒貪欲，不守戒律之僧眾，彼持我名比丘，以善巧
方便守護四法而度化之。此四法賢護等五百菩薩先不堪任，彼等今猶不堪任。
　　於我滅後，持我名比丘攝彼僧眾時。一者攝諸寬縱放逸懈怠不持戒比丘，令彼
習近供養。比丘持戒，即供養於佛。二者授僧眾以經卷，消息其惑業，將護其正念
正道。三者如養牛人善識牛性，知可降伏時則調伏之。四者若彼僧眾攝取調伏而不
改者，則便棄捨。棄捨者，驅擯也。不令彼之惡習，染污善淨比丘。當作如是思惟
，莫令淨行比丘，因彼傳染而犯戒。彼所說不應佛法，行乎惡行者，不應對彼致敬
，不應與其共同法集，布薩（僧眾誦戒），自恣（結夏圓滿日，僧眾懺悔任人舉過
）羯磨（僧眾斷事），及餘一切僧事，悉不應與彼破戒乃至行惡行者共同。如王摧
伏怨敵不與共同，對於難調比丘亦應如是。
　　<經>【如是方便調伏彼已。於百年中常雨法雨。擊大法鼓。吹大法。設大法
　　　會。建大法幢。示大神力。命終涅槃。過千佛已。六十二劫。經百千緣
　　　覺及八如來般涅槃後。乃成佛道。名智積光明如來應供等正覺。】</經>
　　持我名比丘如是方便調伏彼已，於百年中常說法度眾，建大法幢。示現大神力
，然後般涅槃。過千佛出世已，於六十二劫，經過百千辟支佛及八如來般涅槃後，
乃得成佛，號智積光明，三德具足。
　　<經>【彼時持我名比丘者。即是一切世間樂見離車童子。當於此土成等正覺。】</經>
　　佛言，佛滅後正法欲滅餘八十年時，彼持我名比丘者，即是一切世間樂見離車
童子。童子將來，當於此娑婆世界成等正覺。
　　<經>【迦葉當知。無上菩提。如是難得。迦葉。是凡人所能得不。迦葉白佛言
　　　。不也世尊。】</經>
　　迦葉當知，無上覺是如此地難得。彼離車童子，毛渧大海水將盡，餘牛跡許，
方值我授記成佛。我今問汝，凡夫為能得不？迦葉言不也世尊！
　　<經>【佛告迦葉。一佛國土一佛施作佛事。第二第三亦復如是。如一芥子中有
　　　眾多世界。周旋往返而不自知。誰持來去。誰安我此。隨所應知隨順為
　　　作。如是或有知我者或不知者。此一世界。耆闍崛山中。有釋迦牟尼佛
　　　。即於此中。有阿逸多佛。】</經>
　　佛告迦葉，於同一國土中，一佛二佛三佛乃至無數佛，度眾生施作佛事。猶如
於一芥子中，有眾多世界。眾生於一世界中，周旋六道往返生死而不自知。眾生迷
悶不覺，雖在同一世界之中，不知誰持我生來死去？誰安我於此世間而住？眾生雖
於同一世界而住，然於六道中，隨其所應知而知，隨順其性欲為作。
　　如是或有見佛聞法，知有我釋迦牟尼佛，或不知有佛者。於同一世界耆闍崛山
中，有我釋迦牟尼佛，將來阿逸多亦於此中成佛。
　　我們要知道，究竟誰令眾生周旋六道往來生死？業也。眾生隨業來去生死，隨
業而住。
　　<經>【於此世界。或現劫燒。或現說法。如是奇特甚為希有。復有何等最上奇
　　　特。謂一切世間樂見童子。不於凡俗家生。其所生家。悉是菩薩。】</經>
　　於此世界中，或現劫燒，或現說法。現劫燒者壞劫也，現佛說法者住劫也。此
略說成住壞空四中劫。於一世界中，現成住壞空，而此世界不動，甚為奇特希有。
而尤其奇特者，是一切世間樂見童子。彼自久遠劫來，於我滅後，正法餘八十年時
，此其間不於凡夫家生，其所生之家，悉是菩薩。
　　<經>【迦葉當知。彼供養給侍者。悉皆歡喜。宗親愛念。皆作是言。我種姓中
　　　。有如是生。此諸人等。一切皆是我之所遣。迦葉當知。彼菩薩摩訶薩
　　　。若餘四眾為作眷屬。悉聞說此大法鼓經。一切皆當得無上菩提。】</經>
　　迦葉當知，彼供養給侍者。於此童子供養給侍者，謂此童子之宗親也。其宗親
悉皆歡喜，悉皆愛念此童子，作如是言，我種姓中甚幸，有如是人生。迦葉當知，
彼諸宗親人等，一切皆是我釋迦牟尼佛所遣。以此童子於當來世，持我名號護持正
法。
　　迦葉當知，若菩薩摩訶薩，及彼四眾眷屬，聞說此大法鼓經，一切皆當得無上
菩提。
　　<經>【迦葉。我於過去久遠世時。在毘舍離城。作轉輪王。名難提斯那。爾時
　　　毘舍離城。如四天王下閻浮提。如忍世界。其餘天下亦復如是。如是三
　　　千大千世界。我時壽命不可思議。我作如是轉輪聖王。行阿僧祇殊勝布
　　　施及諸功德。持戒清淨修諸善行。合集如是無量福德。若善男子善女人
　　　。聞說一乘大法鼓經。戲笑而往。乃至一念。所得功德勝前福業。不可
　　　稱記算數譬喻。所不能計。】</經>
　　毘舍離城，譯廣嚴城。離車童子，即毘舍離城王族。
　　如四天「王」下閻浮提，「王」字應減，如四天下閻浮提。如忍世界，即娑婆
世界，娑婆譯為堪忍。以娑婆世界眾生，安於三毒煩惱。菩薩度化時，眾生剛強難
調，故名忍世界。如忍世界者，爾時雖不名娑婆世界，但爾時眾生剛強難調，一如
娑婆世界。其東、西、北三天下，亦如南瞻部洲。如是三千大千世界，亦如娑婆世
界。
　　我時壽命不可思議，我作轉輪聖王，行無央數布施持戒及諸功德。即略言布施
持戒忍辱精進禪定般若六度功德也。如是功德，集無量福德。
　　若善男子善女人，聞說一乘大法鼓經，縱然戲笑聞經不甚重視，或者一念之間
聞此一乘大法鼓經，其所得功德，勝我作轉輪王時所作福業。其所得功德，不可稱
記（應為計），算數譬喻所不能計（應為及）。
　　<經>【如有咒王名曰焰炤。一說此咒。四月善護。迦葉當知。世間凡咒勢力如
　　　是。何況一讀大法鼓經。而力不能盡壽為護。是故有能供養此經者。是
　　　諸眾生。為無上菩提作決定因。乃至究竟菩提不離是經。】</經>
　　佛舉例言，例如有一咒王，咒王者，世間咒中之王也，此咒名曰焰炤。一經持
說此咒，四月之中當受保護。迦葉當知，世間凡咒尚有如此勢力，何況一讀大法鼓
經，其功德力不能盡其壽命受到保護嗎？所以凡有供養此大法鼓經者，便是為無上
菩提，已作決定因。乃至究竟圓滿菩提，此經常隨，不離此經。
　　<經>【時諸大眾。同聲唱言。善哉善哉。甚奇世尊。今此童子。當為持佛名比
　　　丘。若般涅槃者。祇洹林神無所依怙。所以者何。彼從南方來至佛所。
　　　而般涅槃。佛告大眾。彼亦不來。我自往彼。示現其身。先遣此經。然
　　　後乃往。所以者何。若此經不往至彼手中。則彼生退心。若彼有眾生應
　　　調伏者。我與大眾往住其前。彼見我已。當即還往迎彼已便般涅槃。隨
　　　其所欲度眾生處。而般涅槃。】</經>
　　時諸大眾，同聲歎言，善哉善哉！此離車童子，將來當為持佛名比丘。彼若般
涅槃者，祇洹林神無所依怙。祇洹林亦作祇陀林，亦作祇園，翻譯不同而已。何以
祇洹林神無所依怙？因為此童子，從南方來至此地，若從此地取滅，當回南方，所
以祇洹林神無所依怙。
　　佛告大眾，其實彼未來此時，我先往彼處而現其身。我未往彼處時，先遣此經
，然後我往彼處。所以者何？彼若不先得此經，便生退心，不堪護法矣。所以若有
眾生應調伏者，我與大眾僧往到其所住其人前。彼見我起決定信已，我當即還往迎
彼來至我所。然後我則般涅槃。（此大法鼓經，屬法華部攝。佛最後方說法華，可
能此經亦佛最後所說）。故曰還往迎彼已便般涅槃。隨其所欲度眾生處，而般涅槃
，謂佛也。謂佛隨其所欲於十方度眾生處而般涅槃也。
　　<經>【爾時天帝釋子。名阿毘曼儒。當乘神通而來至此。彼雖幼少。真心清淨
　　　信樂大乘。唯獨一人無有儔匹。於天人中。持此大乘甚深經典。是故彼
　　　為說解脫因。得授佛記。】</經>
　　爾時天帝釋子，名阿毘曼儒。天帝釋者，忉利天主也。其子名阿毘曼儒，乘神
通而來至佛所。彼子雖年少，然道心清淨，信樂大乘，唯獨一人，無有儔匹。無有
儔匹者，無有匹偶也。於天人中，持此大乘甚深大法鼓經，彼於天人中，說此解脫
正因，甚深大法鼓經。
同時亦於會中，蒙佛授記。得授佛記，應為得「受」佛記。
　　睹斯經意，似尚有餘文未完。
　　<經>【時諸大眾。同聲說偈
　　 奇哉一切　世間樂見　為比丘像　擊大法鼓
　　 護持佛法　令得久住　般涅槃後　世間虛空
　　 彼滅度後　無與等者　如是比丘　世間難得
　　　　能為世間　說究竟道
　　　　爾時迦葉阿難賢護菩薩等。無量大眾。聞佛所說。歡喜奉行。】</經>
　　爾時大眾，同聲以偈讚一切世間樂見離車童子。
　　奇哉一切世間樂見下，讚離車童子。
　　般涅槃後，世間虛空。言童子於正法欲滅餘八十年時，出現世間護持正法，彼
涅槃後，正法即滅，故言世間虛空。
　　彼滅度後，佛之正法即滅，無人更能護持正法，故曰無與等者。
　　如是比丘，世間難得，能為世間，說究竟道。總讚一切世間樂見童子。
　　爾時迦葉阿難賢護菩薩等，聞佛所說，歡喜奉行。
大法鼓經解義終
<篇>大法鼓經解義</篇>

　　　　<節>後記</節>
　　大法鼓經教演一乘，甚深微妙，已是不易領會，復以翻譯文字簡略，尤其費解
。
　　幾年前便發心註疏此經，然誦讀之下，知難而退。去年再讀此經，依然未敢作
疏。今年（七十七年）計劃結夏期間，註疏大法鼓經。於是沐手展卷，反復恭誦，
然後方敢落筆。自知愚鈍，未能發經義於萬一。脫稿之日，惶恐萬分，謹此誌懷。
</檔>