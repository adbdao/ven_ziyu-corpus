<檔>
<篇>五教止觀淺導</篇>
<節>華嚴五教止觀淺導</節>
　　　　<節>解本文</節>
　　<經>【行人修道簡邪入正止觀法門有五
　　　一法有我無門（小乘教）　　二生即無生門（大乘始教）
　　　三事理圓融門（大乘終教）　四語觀雙絕門（大乘頓教）
　　　五華嚴三昧門（一乘圓教）】</經>
　　修行人欲入佛道，應修止觀。佛道有二，即定道慧道。定道圓滿，即證究竟涅
槃。慧道圓滿，即證無上菩提。定慧二道，唯是一心。一心之體不變，一心之用隨
緣。隨緣不變謂之定，不變隨緣謂之慧。一心者一真法界性也，一心者一大總相法
門體也。
　　欲冥合心體，應修於止。欲起心之大用，應修於觀。修止則得定，修觀則發慧
。
　　然體用、定慧、止觀，唯是一心，故體用定慧止觀不二。不二而二，乃有體用
定慧止觀之名。二而不二，則唯是一心。此一心者，實相無相，以無相故，能隨緣
現一切相。此一心者，法界無界。以無界故，隨緣能現十法界。故此一心者，即一
大總相法門體也。
　　簡邪入正，止觀法門有五。直接破題，逕顯五門教法。簡邪者，簡別邪妄。入
正者，直示正義。
　　一、法有我無門，是小乘教。二、生即無生門，是大乘始教。三、理事圓融門
，是大乘終教。四、語觀雙絕門，是大乘頓教。五、華嚴三昧門，是一乘圓教。
　　小乘教詳說有六宗，今略為法有我無門者，是以一門而例其餘也。小乘六宗者
，一、我法俱有宗，二、法有我無宗，三、法無去來宗，四、現通假實宗，五、俗
妄真實宗，六、諸法但名宗。今先介紹法有我無宗，其餘五宗，容後介紹。
　　佛滅後百餘年，四眾弟子共議大天五事，乃起諍論。以意見不同，分為兩部，
一、上座部，二、大眾部。
　　佛滅約三百年初，上座部因起小諍事，於是分為兩部，一、上座部（雪山部）
，二、說一切有部，梵語薩婆多部，別名說因部。此部說一切有為無為諸法實有。
並且一一說其因由，故名說因部。
　　法有我無宗，即說一切有部所立。彼說諸法，二種所攝，一名二色。或說諸法
，四種所攝，謂過去未來現在三世法，及無為法。或說諸法，五種所攝，一心法，
二心所法，三色法，四不相應法，五無為法。總之執一切法實有，是該宗之根本義
。
　　然法有我無，謂唯破人我。該宗雖空人我，而執有法我。人我只是五蘊之假和
合，故人我空。但五蘊其法卻是實有。
　　人我既破，於是破煩惱障，出三界，了分段生死。以執法有故，不破所知障，
餘有界外無明，有變易生死。此是小乘通病，故舉法有我無門以例其餘。
　　其餘大乘始教，大乘終教，大乘頓教，一乘圓教，容後文介紹。法藏大師，於
一乘教義分際中，有詳細解釋。就法判教有其五，即小教、始教、終教、頓教、圓
教。故法唯一乘無有分別，人有高下，機有利鈍，自有差別。以法從人，故有五教
不同。
　　以理開宗，復有其十。理原是一，性本無分。事相萬差，自有分齊。事以理成
，理借事顯。事以理成，則差而無差。理借事顯，則無差而差。猶如波現萬象，而
水原是一。波全是水，則萬象歸於一寂。水由波現，則一水幻成萬差。今以理成事
，故有十宗之別。
　　十宗者，前小乘六宗為其六。第七一切法皆空宗，乃大乘始教。第八真德不空
宗，乃大乘終教。第九相想俱絕宗，乃大乘頓教。第十圓明具德宗，乃一乘圓教。
　　於中大乘始教，又有相宗空宗之分。
</檔>
