<檔>
<篇>五教止觀淺導</篇>
<節>華嚴五教止觀淺導</節>
　　　　<節>第三事理圓融觀（應為事理圓融門）</節>
　　第三事理圓融門，即華嚴三觀之理事無礙觀。修理事無礙觀，可成就終教頓教
。大乘始教是權教，又名分教。大乘終教亦名實教。
　　華嚴宗謂，約如來藏常住妙典，名為終教也。是知終教者，以如來藏為一心也
。
　　終教者，於阿賴耶識，得理事融通二分義，故得入理事無礙法界。謂不生不滅
（理），與生滅（事）和合，非一非異，名阿賴耶識。
　　楞伽云，如來藏為無始惡習所熏，名為藏識。又云，如來藏名阿賴耶識，而與
無明七識俱。大乘起信論亦云，自性清淨心，因無明風動，成染心等，如是非一。
如此種種，皆說明終教義者，係於阿賴耶識，得理事融通二分義。
　　千經萬論，皆是言心。大道唯心，即心是佛。只依一心而修，即是根本智，亦
是無分別智，即能分別一切法。華嚴五教。亦復如是。於小教中，假說一心。謂世
出世間染淨諸法，皆由心造業之所感。但推而徵之，其一心之理不成。何以故？以
其立有世出世間染淨諸法，有對有待，故曰假說一心。
　　大乘始教，明異熟阿賴耶識為一心。三界萬法，唯識變故。
　　大乘終教，說如來藏為一心。識境諸法，皆如夢幻故。
　　一乘頓教，以泯絕染淨，離言絕慮為一心。為破諸數假名故。
　　圓教以總賅萬有，互攝互入重重無盡以為一心。
　　故今第三事理圓融門。明如來藏一心。於一心中，理事如如，圓融無礙也。
　　<經>【夫事理兩門圓融一際者。復有二門。一者心真如門。二者心生滅門。心
　　　真如門者是理。心生滅者是事。即謂空有二見。自在圓融。隱顯不同。
　　　竟無障礙。言無二者。緣起之法似有即空。空即不空。復還成有。有空
　　　無二。一際圓融。二見斯亡。空有無礙。】</經>
　　夫事理兩門，圓融一際者，復有二門。一者心真如門，二者心生滅門。
　　事是緣起，理是無性。緣起之法，自是無性，無性方能隨緣成事。故理能成事
，事能顯理。理成事則理不礙事，事顯理則事不礙理。如如無礙，圓融一際。
　　心真如門心生滅門者，出於起信論。
　　心真如門是理，心生滅門是事。
　　理無別理，全事是理。事無別事，全理是事。何以故？緣起無性即其理，無性
隨緣即其事。緣起性空，性空緣成，唯是一心，故有心真如門，心生滅門。
　　心真如門者，即如實空如來藏。心生滅門者，即如實不空如來藏。故心真如心
生滅，即二空如來藏。如實空者如其名，如實不空者即是有。既然理不礙事，故空
不礙有，空而非空，非空而空，曰不思議空。既然事不礙理，故有不礙空，有而非
有，非有而有，曰不思議有。空有既不思議，故空有二見，自在圓融，隱顯不同，
竟無障礙。
　　如秤兩端，低昂不同而已。說空時，空顯有隱。見有時，有顯空隱。其實空之
與有，竟無障礙。
　　言空有無二者，謂緣起之法，似有即空。何以故？緣起性空故。空即不空，復
還成有。何以故？性空隨緣成諸有故。空顯有隱謂之理，有顯空隱謂之事。理事空
有原無障礙，而凡夫虛妄分別，妄自執空執有執理執事。若如實知有空無二，一際
圓融，則分別二見斯亡，空有則無礙矣。
　　故知有礙者，非法也，分別見也。
　　<經>【何以故。真妄交映全該徹故。何者。空是不礙有之空。即空而常有。有
　　　是不礙空之有。即有而常空故。有即不有。離有邊有。空即不空。離無
　　　邊空。空有圓融一無二。故空有不相礙。互形奪故雙離兩邊。】</經>
　　何故空有無二，一際圓融呢？因為真妄交互相映，全賅全徹故。賅者，包遍也
。真賅妄末，妄徹真源。真者空也理也，妄者有也事也。
　　所以者何？因為空是不礙有之空。既是不礙有之空，故雖空而常有。有是不礙
空之有，既是不礙空之有，故雖有而常空。
　　既然有而常空，故有即不有。有即不有，是離有邊有。離有邊有者，是離常邊
之有也。
　　既然空而常有，故空即不空。空即不空，是離無邊空。離無邊空者，即非斷空
也。
　　既然有而非常，空非斷滅，所以空有圓融，一際無二。空不礙有，有不礙空。
空有互形互奪，雙離斷常二邊。
　　互形者，相成也，空是成有之空，有是成空之有，故曰互形。互奪者，相攝也
。空攝有則有全是空，故空奪有。有攝空則空全是有，故有奪空。
　　空成有，有成空，則離斷邊。空奪有，有奪空，則離常邊。故曰互形奪故，雙
離兩邊。
　　<經>【故經云。深入緣起斷諸邪見。有無二邊無復餘習。又經云。因緣故法生
　　　。因緣故法滅。若能如是解。斯人疾成佛。又經云。甚深如來藏。恒與
　　　七識俱。二種攝受生。智者則遠離。又經云。染而不染。難可了知。不
　　　染而染。難可了知。依是義故。得有止觀雙行悲智相導。】</經>
　　經云，深入緣起，斷諸邪見，有無二邊，無復餘習。
　　云何深入緣起斷諸邪見呢？邪見者，斷見常見，生見滅見，始見終見，增見減
見，有見無見等二邊見，悉為邪見。總說一句，凡有所得見，皆為邪見。若人深入
緣起，知諸法緣起即性空，性空即緣起。知緣起性空，則常見、生見、始見、增見
、有見不可得。知性空緣起，則斷見、滅見、終見、減見、無見不可得。一切法不
可得，不可得亦不可得，於是邪見盡斷矣。有無二邊無復餘習，習者習氣，習氣是
無明異名。無復餘習者，破無明也。
　　又經云，因緣故法生，因緣故法滅，若能如是解，斯人疾成佛。
　　生是因緣生，法則無生。滅是因緣滅，於法無滅。若知一切法無生無滅，斯人
疾得成佛。
　　又經云，甚深如來藏，恒與七識俱，二種攝受生，智者則遠離。
　　法身在纏，名如來藏。如來藏出纏，名為法身。而在纏之如來藏，即第八阿賴
耶識。前七識皆依阿賴耶而有，故曰甚深如來藏，恒與七識俱。
　　二種攝受生，即生滅有無二種見也。唯識三十頌云：「由諸業習氣，二取習氣
俱，前異熟既盡，復生後異熟。」二取習氣者，即生滅有無二見也，故曰二種攝受
生。智慧者遠離二見，於是不受異熟生。
　　又經云，染而不染，難可了知，不染而染，難可了知。
　　如勝鬘經自性清淨章云：「世尊！如來藏者是法界藏，法身藏，出世間上上藏
，自性清淨藏。此自性清淨如來藏，而客塵煩惱上煩惱所染，不可思議如來境界。
何以故？剎那善心非煩惱所染，剎那不善心亦非煩惱所染。煩惱不觸心，心不觸煩
惱。云何不觸法，而能得染心？世尊！然有煩惱，有煩惱染心，自性清淨心而有染
者，難可了知。」
　　所以染而不染，不染而染，難可了知。了知此法者，唯佛境界也。
　　依是義故，得有止觀雙行，悲智相導。
　　依如是無分別義，一法界義，得有止觀雙行，悲智相導。止者體也，觀者用也
。無體則無用，有用必有體。依體而有用，用必依於體。止觀亦復如是，止顯觀隱
於止，觀顯止隱於觀。有止必有觀，有觀必有止。離止則觀即非觀，離觀則止亦非
止。故依一法界義，必是止觀雙運。
　　菩薩以大悲故，普現十方度化一切眾生。菩薩以大智故，法身湛寂常無動轉。
以悲導智，則法身湛寂而不捨普度十方。以智導悲，則隨緣普度十方而不失法身湛
寂。簡單說，悲導智則不變隨緣，智導悲則隨緣不變。故曰依是義故，得有止觀雙
行，悲智相導。
　　若依觀文而言，止觀雙行悲智相導者，即事理圓融無礙也，以下文中，自作解
釋。
　　<經>【何者。以有即空而不有故名止。以空即有而不空故名觀。空有全收不二
　　　而二故亦止亦觀。空有互奪二而不二故非止非觀。言悲智相導者。有即
　　　空而不失有故。悲導智而不住空。空即有而不失空故。智導悲而不滯有
　　　。以不住空之大悲故。恒隨有以攝生。以不攝生。以不滯有之大智故。
　　　常處空而不證滅。滅則不滅之滅。滅而非滅。生則無生之生。生而非生
　　　。生非生故。生相紛然而不有。滅非滅故。空相（法然而不空。空相法
　　　然而不空。故生死涅槃而下一。）生相紛然而不有。故涅槃生死而不殊
　　　。】</經>
　　何者？是解釋止觀雙行，何以止觀雙行呢？
　　以有即空而不有故名止，以空即有而不空故名觀。
　　緣起為有，性空為空。緣起即性空，故有即空。性空即緣起，故空即有。以有
即空故，所以有而不有，名之為止。以空即有故，所以空即不空，名之為觀。
　　此是緊躡上文「緣起之法，似有即空，空即不空，還復成有。」而來。謂不有
名止，不空名觀。其義蘊謂，有而不有，觀不礙止也。空而不空，止不礙觀也。
　　空有全收，不二而二，故亦止亦觀。
　　既然緣起即性空，是空全收有。性空即緣起，是有全收空。空全收有則一切皆
空，有全收空則一切皆有。空有全收，不二而二，故說亦止亦觀。
　　空有互奪，二而不二，故非止非觀。
　　緣起即性空，是空奪有。性空即緣起，是有奪空。如此空有互奪，雖二而不二
，故非止非觀。
　　以上這段文，是離執明止觀雙行。眾生之執，不外四種，一者執有，二者執空
，三者執亦有亦空，四者執非有非空。今明止觀雙行者，離有，離空，離亦有亦空
，離非有非空。
　　不有名止者，破有執也。不空名觀者，破空執也。空有全收不二而二者，破非
空非有執也。空有互奪二而不二者，破亦空亦有執也。如是離四句絕百非，乃有止
觀雙行。
　　次言悲智相導。有即空而不失有故，悲導智而不住空。
　　緣起之有，隨緣化十方也。性空之無，法身常空寂也。有即空而不失有者，菩
薩行空不證，常化十方也。此是菩薩以大悲導大智，不滯空住寂也。
　　空即有而不失空故，智導悲而不滯有。
　　空即有而不失空者，菩薩涉有不著，隨緣普化一切而不失性也。此是菩薩以大
智導大悲，不住生死也。
　　菩薩不住生死不住涅槃，以如實知生死涅槃，不二而二，二而不二也。故能悲
智雙運，不相障礙。
　　以不住空之大悲故，恒隨有以攝生。
　　菩薩以悲導智，故以不住空之大悲，恒隨緣以度眾生。
　　「以不攝生」四字應刪除。
　　以不滯有之大智故，常處空而不證滅。
　　菩薩入生死而不住生死，以隨緣不失性故。雖然隨緣不失性，但無性能隨緣，
故行空不證。
　　以隨緣不失性，無性能隨緣故，是以滅乃不滅之滅，滅而非滅。緣起性空，空
實不空也。生則無生之生，生而非生。性空緣起，有而不有也。
　　以生非生故，是以生相紛然而不有。以滅非滅故，（以下文字有錯脫，其中小
字，係後人試作補遺者。若根據上文觀之，似應為「以滅非滅故，空相寂然而不無
。」）
　　「生相紛然而不有」重出，應刪除之。
　　故涅槃生死而不殊。
　　以生相紛然而不有，空相寂然而不無，所以涅槃生死不異也。生相者生死也，
空相者涅槃也。
　　<經>【何以故。空有圓融一不一故。亦可分為四句。以有即空故。不住生死。
　　　以空即有故。不住涅槃。空有一塊而兩存故。亦住生死亦住涅槃。以空
　　　有相奪兩不存故。不住生死不住涅槃。】</經>
　　何故生死涅槃而不殊呢？因為空有圓融，一不一故。其所以一不一者，無分別
而分別，分別而無分別。生死涅槃，空之與有，一而二，二而一也。
　　空有圓融一而二，二而一，是一法界。所以生死涅槃而不殊也。
　　亦可分為四句，第一句，以有即空故，所以不住生死。何故不住生死？以生死
即涅槃，無生死可住故。
　　第二句，以空即有故，所以不住涅槃。何故不住涅槃？以於一法界中，無生死
涅槃之差異故。
　　第三句，空有一塊（體）而兩存故，亦住生死亦住涅槃。因為於一法界中，生
死涅槃相入相成。生死成涅槃，非無涅槃。涅槃成生死，非無生死。生死與涅槃，
雖一體而不礙兩存，故亦住生死亦住涅槃。菩薩住生死者，度眾生也。菩薩住涅槃
者，法身常住也。故曰一月印千江，千江只一月。
　　第四句，以空有相奪，兩不存故，不住生死不住涅槃。於一法界中，全涅槃全
生死，是以生死奪涅槃。生死奪涅槃，則涅槃亡。於一法界中，全生死全涅槃，是
以涅槃奪生死。涅槃奪生死，則生死亡。既無生死，亦無涅槃，故不住生死不住涅
槃。
　　<經>【其猶水波為喻。高下相形是波。濕性平等是水。波無異水之波。即波以
　　　明水。水無異波之水。即水以成波。波水一而不礙殊。水波殊而不礙一
　　　。不礙一故處水即住波。不礙殊故住波而恒居水。】</經>
　　以下以水與波為喻說明。高下相形，是波之相。濕性平等是水之性。水之濕性
是一，波之高下相是異。所以波是有差別的，水性平等是無差異。
　　波無異水之波，即波以明水。水無異波之水，即水以成波。
　　波全是水，離水則無波，故見波即是見水，異而不異也。水之濕性不可見，因
波而見，故一而不一也。以波從水，則萬象紛然而不礙一性湛然。以水從波，一性
湛然而不礙萬象紛然。
　　波以喻事相，水以喻理性，是故事理圓融無礙也。
　　波水一而不礙殊，水波殊而不礙一。
　　是故事理雖一，而不礙各自互存。理事雖異，而不礙體原為一。
　　以不礙一故，所以處水即住波。以不礙殊故，所以住波而恒居水。
　　此明事相與理性，不一不異，圓融無礙，同一法界也。
　　<經>【何以故。水之與波別而不別故。經云。眾生即涅槃相不復更滅。亦得涅
　　　槃即眾生性不復更生。】</經>
　　何以故以下，總結全文。以水之與波，別而不別故。水之與波，一而不一，異
而不異也。
　　最後引經作證。眾生即涅槃相，不復更滅。亦得涅槃即眾生性，不復更生。
　　眾生涅槃，不過相性之別而已。眾生是涅槃之相，猶波之與水。涅槃是眾生之
性，猶水之與波。
　　眾生者，眾因緣生也。眾因緣生必無自性，即此無性，便名涅槃。涅槃無性，
無性隨緣，即此隨緣，復名眾生。既是眾生即是涅槃，故眾生不復更取涅槃，是不
復更滅也。既是涅槃即是眾生，是故生者，不復更生也。
　　<經>【又經云。如來不見生死不見涅槃。生死涅槃等無差別。又經云。於無為
　　　界現有為界。而亦不壞無為之性。於有為界等亦然。又經云。非凡夫行
　　　。非賢聖行。是菩薩行。解云。凡夫行者著有。賢聖行者住無。今既有
　　　無無二而二。二而不二。是故雙離兩失。頓絕百非。見心無寄。故名觀
　　　也。】</經>
　　又經云，如來不見生死，不見涅槃，生死涅槃等無差別。
　　以生死不異涅槃，故如來不見生死。以涅槃不異生死，故如來不見涅槃。何故
生死不異涅槃，涅槃不異生死？因為於一法界中，生死涅槃等一無二故。於一法界
中，生死涅槃之分別不可得故。所以十方如來出現於世，不為度生死入涅槃。而欲
令眾生，捨生死涅槃二種分別見。
　　又經云，於無為界現有為界，而亦不壞無為之性。於有為界等亦然。
　　無為者涅槃也，有為者生死也。何故於無為界現有為界？因為無性隨緣現諸事
相也，但亦不壞無性之理。
　　有為界等亦然者，謂於有為界現無為界也。何以如此？因為有為事相緣起而無
自性也，雖然緣起無性，但亦不壞緣起事相宛然。
　　又經云，非凡夫行，非賢聖行，是菩薩行。文中自己解釋曰，凡夫行者著有，
賢聖行者住無。今既有無無二而二，二而不二，是故雙離二、不二之兩失。所以不
住凡夫行，亦不住賢聖行。
　　於是頓離四句絕百非。見心無寄者，心無所住也，不生我見也。如是心無所住
，不生我見，是名為觀。
</檔>
