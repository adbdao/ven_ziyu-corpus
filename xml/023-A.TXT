<檔>
<篇>圓覺經</篇>
<節>大方廣圓覺修多羅了義經述要</節>
　　　　　　　　　　　　　　　　　　　　　　　大唐罽賓三藏佛陀多羅譯
　　　　　　　　　　　　　　　　　　　　　　　　　　釋智諭撰
　　　　<節>述經題</節>
　　宗密及諦閑二位大師，經首均有懸談或五重玄義。今以能力所限，未堪廣論，
故逕述經題。
　　<經>【大方廣】</經>
　　佛說是經有五名：大方廣圓覺陀羅尼；亦名修多羅了義；亦名秘密王三昧；亦
名如來決定境界；亦名如來藏自性差別。「大方廣圓覺」五字，應冠各名之首。即
大方廣圓覺陀羅尼；大方廣圓覺修多羅了義；大方廣圓覺秘密王三昧；大方廣圓覺
如來決定境界；大方廣圓覺如來藏自性差別等。所以此經簡稱，名為圓覺。今依大
方廣圓覺修多羅了義經一名解釋之。
　　大方廣三字，是所證之理，此是本覺。本覺時，理智無分，乃圓融一真法界。
法界無界，無界隨緣而現法界，雖隨緣而現法界，而終歸法界無界。如是法界，不
可思議，略以大方廣三字名之。
　　大者言體，體色遍無外，以無性為性，性而無性。方者言相，體無性故能隨緣
。隨緣而現諸事相，諸事相者法也。故方以軌範為功，能生一切物解，以無相為相
，相而無相。廣者言用，體無性不可思議，由體起用，亦復無量不可思議，以無用
為用，用而無用。
　　故大方廣者，所證理也。此所證之理，即一真法界。是諸佛之所已證，是菩薩
之所欲證。一真法界，無外無內不可言有，橫遍豎窮不可言無，無以名之，強名曰
大。一真法界，無有定相，以無定相，故隨緣能現一切法相。雖現一切法相，而一
切法相皆本無相。如此之法無以名之，強名曰方。一真法界，體無極而用普周。其
體是一而其用無量，用雖無量而其體是一。以體約用，無量即一。以用分體，一即
無量。無以名之強名曰廣。
　　大方廣三，分而無分，原是一真法界。無分而分，名大方廣。一真法界約正報
言，則名法身。約依報言，則名淨土。故經云於不二境，現諸淨土。不二境者，一
真法界也。此是一切如來光嚴住持，是諸眾生清淨覺地。
　　<經>【圓覺】</經>
　　大方廣是所證之理，圓覺是能證之智。如果單約果而論，圓滿覺即是佛。故大
方廣圓覺，與大方廣佛，在果上是相同的。不過大方廣圓覺經之圓覺，是約因帶果
而言，故有所不同。約因而言，眾生無始時來種種顛倒，妄起無明，是謂不覺。以
厭苦欣樂，志求出離而有始覺。修治功圓，謂之究竟覺，究竟覺即圓滿覺，圓滿覺
即是佛果。佛覺圓功滿親證一真法界，一真法界無欠無餘不增不減，處垢不染，修
治不淨。是諸佛果位，是諸眾生清淨覺地，是謂之本覺。始本合名大圓滿覺。故圓
覺者是約因帶果立稱。
　　修圓覺者，應自心寂離念入手。故宗密大師云：「萬法虛偽，緣會而生。生法
本無，一切唯識。識如幻夢，但是一心。心寂而知，目之圓覺。」
　　<經>【修多羅了義經】</經>
　　此六字在明能詮之教。依此修多羅了義經教而起修，心寂離念究竟，而至乎圓
覺。覺圓功滿，始本冥合，一際無分，橫遍豎窮有而非有，妙湛空寂無而不無。如
此一真法界，名曰大方廣。故名大方廣圓覺修多羅了義經。
　　修多羅正譯曰綖（線），如線貫花使之不散。修多羅亦復如是，以理貫文而成
經教，令義不散。
　　修多羅譯為契經，契者契理契機，上契佛理下契生機。經者以無上理貫穿法相
，猶如以經貫緯。且具攝持正法，以化眾生之義。
　　修多羅是其通說，亦通餘經。了義是其別稱，獨歎此經於修多羅中，其義決了
。
　　了義對不了義言，一般而言，小乘教為不了義經，大乘教為了義經。於大乘中
，三乘教為不了義經，一乘教為了義經。
　　大寶積經中舍利弗問佛，云何為不了義？云何為了義？佛答如下：
　　「若諸經中宣說世俗，名不了義。宣說勝義，名為了義。宣說作業煩惱，名不
了義。宣說煩惱業盡，名為了義。（煩惱業盡者，煩惱業空也。）宣說厭離生死趣
求涅槃，名不了義。宣說生死涅槃無二無別，名為了義。宣說種種文句差別，名不
了義。宣說甚深難見難覺，名為了義……」
　　最後「經」字，是指經律論三藏中，經藏言。
　　<經>【大唐罽賓三藏佛陀多羅譯】</經>
　　大唐是中國唐朝，佛陀多羅於唐朝時來華，故首言大唐。
　　罽賓，漢時西域國名，即現在克什米爾一帶。
　　三藏是三藏法師之略稱。通達經律論三藏者，名三藏法師。
　　佛陀多羅，華言覺救，係北天竺罽賓人。唐時來華，止洛陽白馬寺。譯出大方
廣圓覺修多羅了義經。
　　以上經題及譯者，解釋竟。
</檔>
