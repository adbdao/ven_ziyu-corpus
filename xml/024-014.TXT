<檔>
<篇>30內文a</篇>
<節>池畔蓮鈔　第二集</節>
    　　　<節>四種念佛</節>
    　　　　一
    　　通常見於經典，多說兩種念佛。一者稱名念佛，二者觀想念佛。於持名念佛中
    ，復獨讚稱揚阿彌陀佛名號。見於諸經，勿須贅述。
    　　宗密大師，復引群經，立四種念佛。即稱名念佛，觀像念佛，觀想念佛，實相
    念佛。於稱名念觀想念以外，復加觀像念與實相念。
    　　念佛不出兩種觀，一是緣觀，二是直觀心性。經中所說觀想念屬於緣觀，稱名
    念則始於緣觀，終於心性。而宗密大師所立觀像念，即包括於緣觀之類，而實相念
    ，便是直觀心性。所以四種念佛，不過是稱名念與觀想念的申論而已。
    　　何為緣觀？何為直觀心性？本來法界唯心，無有心外法，能與心為緣。不過鈍
    根眾生，不能直明心性，只好借緣明心，所以緣觀是明心之方便。
    　　經云心想佛時，心即是佛，是心作佛，是心是佛。一心念阿彌陀佛，便無餘雜
    想，無餘雜想便會入一心。所以緣觀之旨，在乎心住一緣，息諸妄念，會入一心。
    中下根人，必借緣觀，方能進入正念。故於事修上，緣觀有無量功德。
    　　念佛人千萬不可執理廢事，獨重唯心，輕於緣觀。固然至理在於一心，而成事
    還在緣觀。不可執理廢事，當知事周方得理圓也。
    　　所以無論緣觀或直觀心性，事有深淺，理原無二。故皆須誠信不疑，如果少有
    所疑，念佛法門便不得成就。
    　　何為直觀心性？法界唯心，一心即是一真法界性，即是實相，即是一大總相法
    門體。萬法皆是一心，一心即是萬法。一即一切，一切即一，即是一心。一心即是
    無心，無心即是一心，不可住，不可取，不可得，無有分別，無分別故，方能分別
    一切。
    　　故心性者，非有非無，非生非滅，非二非不二，非可得非不可得。所謂直觀者
    ，無所住而生心也。
    　　　　二
    　　稱名念佛一門，見於多經。例如佛說阿彌陀經，無量壽經，十六觀經，般舟三
    昧經等。
    　　佛說阿彌陀佛經云：「若有善男子善女人，聞說阿彌陀佛，執持名號，若一日
    ，若二日，若三日，若四日，若五日，若六日，若七日，一心不亂。其人臨命終時
    ，阿彌陀佛，與諸聖眾，現在其前。是人終時，心不顛倒，即得往生阿彌陀佛極樂
    國土。」
    　　無量壽經第十八願云：「設我得佛，十方眾生，至心信樂，欲生我國，乃至十
    念，若不生者，不取正覺。」
    　　稱名念佛，觀想念佛，均見於觀無量壽佛經。觀經第十六觀云：「下品下生者
    ，或有眾生，作不善業，五逆十惡，具諸不善。如此愚人，以惡業故，應墮惡道，
    經歷多劫，受苦無窮。如此愚人，臨命終時，遇善知識，種種安慰，為說妙法，教
    令念佛（此處念佛者，即觀想念佛也）。彼人苦逼，不遑念佛（不遑觀想念佛也）
    。善友告言，汝若不能念（觀想）彼佛者，應稱無量壽佛（提出稱名念佛）。如是
    至心，令聲不絕，具足十念，稱南無阿彌陀佛。稱佛名故，於念念中，除八十億劫
    生死之罪。命終之時，見金蓮華，猶如日輪，住其人前。如一念頃，即得往生極樂
    世界。於蓮華中，滿十二大劫，蓮華方開。觀世音大勢至，以大悲音聲，為其廣說
    諸法實相，除滅罪法。聞已歡喜，應時即發菩提之心。」
    　　餘如般舟三昧經，菩薩問阿彌陀佛，云何得生此國？阿彌陀佛言，欲生我國，
    當念我名。
    　　觀想念佛，要算十六觀經所說最詳。如第一日觀中說：「佛告韋提希，汝及眾
    生，應當專心繫念一處，想於西方。云何作想？凡作想者，一切眾生，自非生盲，
    有目之徒，皆見日沒。當起想念，正坐西向，諦觀於日欲沒之處，令心堅住，專想
    不移。見日欲沒，狀如懸鼓。既見日已，閉目開目，皆令明了，是為日想，名曰初
    觀。」
    　　於此可知，觀想方便者，欲令心住一緣也。此是初觀，名落日觀。以下次第為
    水想，地想……等等。作是觀者，名為正觀，若他觀者，名為邪觀。
    　　　　三
    　　宗密大師立四種念佛，稱名念佛，觀像念佛，觀想念佛，實相念佛。見於華嚴
    經行願品疏鈔。
    　　行願品疏鈔卷四云：「……然念佛不同，總有四種，一、稱名念，二、觀像念
    ，三、觀想念，四、實相念。」
    　　於稱名觀想外，另立觀像實相二種。並將四種念佛，分別引經解釋。於稱名念
    中，引文殊般若經作解：
    　　「文殊般若經云，復有一行三昧，若善男子善女人修是三昧者，速得佛菩提。
    欲入三昧，應處空閑，捨諸亂意，不取相貌，繫心一佛，專稱名字。隨佛方所，端
    坐正向，能於一佛念念相續，即是念中，能見去來現在諸佛。念一佛功德無量無邊
    ，與一切佛功德無二。……」
    　　這是宗密大師，別引文殊般若經。但是我們要知道，宣說稱名念佛者，非止一
    經，略如本文以上所舉。
    　　其次宗密大師說觀像念佛，其依大寶積經立觀像念佛。觀像念佛者，即觀佛塑
    像畫像。
    　　「如大寶積經說，佛本因中，為大精進菩薩。因見比丘畫佛形像，發心出家。
    持畫像，入山觀察，觀察此畫像，不異如來。成就五通，得普光三昧，見十方佛
    。」
    　　觀像念佛者，即所謂心存目想。心存者，心中有佛想，如佛對目前也。目想者
    ，觀見佛像，想即是真佛也。
    　　第三觀想念佛，宗密大師引觀佛三昧海經，及坐禪三昧經。
    　　「一者，於三十二相中，隨觀一相，皆滅重罪。如觀佛三昧海經說，佛為父王
    說白毫觀。但觀眉間白毫之相，右旋宛轉猶如秋月，十稜成就，內外通明，如白琉
    璃筒，亦如暗夜中明星。觀成不成，皆滅九十億那由他恒河沙微塵數劫生死重罪，
    常蒙攝授（應為受字，佛攝受眾生者，攝取眾生也）。」
    　　十六觀經初觀之日觀，即白毫觀之張本。觀佛三十二相，應於一相好入，即白
    毫相。
    　　「二者明全身。如坐禪三昧經云，若求佛道入禪，先當繫心念（觀）佛生身，
    莫念地水火風山林樹木天地萬類，及諸餘法。但念佛身，處在虛空。如大海清時，
    有金山王，相好圓滿，出無量清淨光明。於此虛空青色之中，常念佛身。便得十方
    三世諸佛，悉在目前。若心餘緣，還攝令住。除無量劫罪。」
    　　觀想與觀像不同，觀像者有形像可依。如上殿禮佛，仰觀佛像者是。無論塑像
    畫像，皆可臨像起敬。而觀想者，不須依憑形像，純係念想。如觀經云，諸佛如來
    ，是法界身，入一切眾生心想中。是故汝等心想佛時，是心即是三十二相，八十隨
    形好。是心作佛，是心是佛。諸佛正遍知海，從心想生。
    　　第四談實相念。如經云，觀身自相，觀佛亦然。五陰皆空，即是實相。此之實
    相。即是法身。華嚴經云，諸佛法身非是身，即實相也。宗密大師，引文殊般若經
    等解釋之。
    　　「四實相念，亦名法身。謂觀自身及一切法，真實自性。文殊般若云，不生不
    滅，不來不去，非名非相，是名為佛。如自觀身實相，觀佛亦然等。
    　　又云，繫緣法界一相，是名一行三昧。又智度論云，不以色身及相好念，以佛
    身自無所有故，以無憶故，是為念佛。
    　　又占察經云，思惟諸法平等法身，一切善根中其業最勝。
    　　又大經云，一切諸佛身，唯是一法身，念一佛時，即一切佛。」
    　　所謂實相念者，即一心不亂也。一心不亂時，則心無所住，不取於相。以無住
    心，契無相法，冥合法性，是謂實相念佛。
    　　　　四
    　　我們說過，這四種念佛，可分為兩種觀，即緣觀與直觀心性。不過這是約事而
    論，非約理說。若約理說，一切諸法同一法性，無如是分別。猶如大海起波，波有
    千差而水性是一。約水言雖異而一，約波言雖一而異。故事異不礙理一，理一不礙
    事異。
    　　觀像念佛與觀想佛，是借緣觀。實相念佛，是直觀心性。而稱名念佛，則始自
    緣觀，終至心性。觀像觀想實相三種念佛，暫且不談，今談談稱名念佛。
    　　心緣一佛，唯稱名字，心不離佛，佛不離心，這當然是緣觀。中下根人，無力
    直入實相，勢必借緣而起。念西方有佛，淨土極樂。至誠懇切稱佛名號，厭離娑婆
    苦，欣往西方樂。阿彌陀佛大慈大悲大願力，自然垂手接引。
    　　眾生仗佛力得生淨土，而淨土即一真法界。法界一真即是實相。眾生生到彼國
    ，見佛聞法得無生忍，便入無為。所以永明大師說，若得見彌陀，何愁不開悟？
    　　莫道實相無相，當知實相無相者，一切相皆歸無相也。既然一切相皆歸無相，
    則無相即是一切相。事不礙理，一切相即是無相。理不礙事，無相即是一切相。是
    故稱名念佛，無念而念，念而無念，始則緣觀緣修，終必會歸一心。
    　　阿彌陀經說，持念阿彌陀佛名號，至一心不亂，即蒙佛接引，往生極樂。持至
    一心不亂，當然是會歸一心了。彌陀要解說，一心有二種，事一心與理一心。不論
    事持理持，持至伏除煩惱，乃至見思先盡，皆事一心，不論事持理持，持至心開見
    本性佛，皆理一心。
    　　據理而論，入一心者，是上根人。中下根人，借稱名因緣，亦可預其階。故稱
    名一門，三根普被。
    　　稱名念佛時，至心念至心聽，念得清聽得明，如此心中方無餘雜念。心中無餘
    雜念，方能念得清聽得明。無餘雜念是無念，念得清聽得明是念。如此便是念而無
    念，無念而念。
    　　念是照，無念是寂。念而無念是照而寂，無念而念是寂而照。正因為無念，方
    能念得清聽得明。正因為念得清聽得明，方能無念。是故常寂方能常照，常照方能
    常寂。
    　　常照而寂是實相無相，常寂而照是實相無不相。實相無相者，豎窮三際也。實
    相無不相者，橫遍十方也。豎窮三際名無量壽，橫遍十方名無量光，豎窮橫遍即一
    真法界。故一真法界，不出一句阿彌陀佛。
</檔>
