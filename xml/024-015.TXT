<檔>
<篇>30內文a</篇>
<節>池畔蓮鈔　第二集</節>
<節>　　　息想淨慮持念佛名</節>
　　少說一句話，多念一聲佛，打得念頭死，許汝法身活。
　　持念阿彌陀佛名號，要在息想淨慮，聲聲相續。不可太緩，不可太急。總須令
心澄然不動，聲聲入心，心心入佛。直念到佛不離心，心不離佛，全佛是心，全心
是佛。日日如此用功，月月如此用功，年年如此用功。日久功純，自得一心不亂。
　　須知念佛法門，三根普被。似我等輩，遺至末法時期，幾棄佛法邊外，自非上
根利智之機。故莫生短期成就之想，須長時修習，莫有間斷。如果心躁急功，必然
自障道業。
　　平時又須多念，綿綿密密，令心無間雜，無有空隙。不令一絲一毫雜念滲入。
心念漸漸純一，是之謂心佛相應，此即多念之功。
　　所以多念者必須攝心，若不攝心，反成慌亂。每見念佛人，只求佛號數多，不
致力於心念專一，亂想間雜，匆匆成數。似這般念佛，實自欺欺人也。
　　故佛號在心，萬緣放下，息想淨慮，一念不生。經云一念不生般若生，如此念
者，是真念佛。
　　如此一句阿彌陀佛名號，不從妄想生，不從雜念起。內不住見聞覺知，外不住
身家器界。人我是非，好惡長短，一齊放下。一絲不掛，一塵不染，只有一顆念佛
心，淨明獨照。此真大丈夫也。
　　故念佛貴在攝心，妄想既盡，則真心顯現。煩惱除滅，一心不亂。此是持名念
佛的要訣，逕登不退之捷徑。淨業行者，切宜留心。
　　攝心之法，不外真信切願力行。發真誠願。唯求往生，一心無有旁騖。如果雖
有往生之心，然願力不切，一顆心飄飄浮浮，佛號念得似有卻無，乃至見異思遷，
心不決定。這般念佛，能往生者，無有是處。
　　所以念佛心必須堅不可拔，不生極樂，不見彌陀，誓不罷休。如此攝心念佛，
決定功不唐捐。
　　念佛須專一精勤，念必念阿彌陀佛，拜必拜阿彌陀佛。當知念一佛即念十方佛
，拜一佛即拜十方佛。一即一切，一切即一。佛無分別，分別者眾生心也。眾生以
我人眾壽相心，於一真法界中，妄生分別。
　　所謂精勤者，精是專一之謂，勤是不懈之謂。凡夫之心，散亂易忘。佛號未持
三兩聲，即便忘失。心隨六塵，動轉不已。故須精勤念佛，專一不懈。
　　奉勸同修，若念佛心不能專一時，切莫灰心。只要察覺出來，馬上提起佛號。
如御者制馬，再度馳散，再度勒。這樣勤加用心，時時鞭策。用功既久，生處轉
熟，熟處轉生。漸漸妄念消殞，必得一心。此即所謂勤精進也。
　　念佛不怕妄念起，最怕隨流忘返。妄念起時，正是用功處。須知眾生皆有妄念
，若無妄念，即已成佛。正因眾生妄念紛飛，生死流轉，方須要念佛。我們要以念
佛力，除滅妄想。妄想除滅，即得往生。
　　心念彌陀，萬慮俱空，於娑婆一切，不可貪戀。世事名利，應知皆是過眼雲煙
。務須撇得乾乾淨淨，身雖處世，心與世隔。未至蓮池，而華早開敷。三朝七日預
知時，臨終彌陀來接引，誠趁心快事也。
　　古德修行，一切時中面必西向。不敢向西方涕唾大小便利，一心存誠，最易心
佛相應。
　　行者若智有餘力，應求善知識，開示其中道理。若能聞說心開，悟即心是佛，
則既往生，復可蓮登高品也。
</檔>
