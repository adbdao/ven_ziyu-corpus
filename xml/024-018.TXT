<檔>
<篇>30內文a</篇>
<節>池畔蓮鈔　第二集</節>
<節>　　　十如是（上）</節>
　　　　一
　　十如是出於妙法蓮華經方便品。妙法蓮華經方便品第二曰：「……佛所成就第
一希有難解之法，唯佛與佛，乃能究盡諸法實相。所謂諸法，如是相，如是性，如
是體，如是力，如是作，如是因，如是緣，如是果，如是報，如是本未究竟等……
」
　　佛具權實二智，法有真俗二諦。權智者，是佛差別智。佛以差別智，遍知一切
法，於是說三乘教，乃至五乘教，是謂諸法。實智者，是佛無分別智。佛以無分別
智，遍知一切法皆入一乘。故曰唯有一佛乘，無二亦無三，是謂實相。
　　真諦者，諸法實相也。俗諦者，實相諸法也。佛說俗諦法，欲令眾生入於真諦
。導眾生入於真諦，欲令眾生入無生法忍，得究竟涅槃。
　　諸法即是實相曰正，實相即是諸法曰遍知，是之謂正遍知等正覺。菩薩行之，
諸法實相故不變，實相諸法故隨緣。不變者智導悲也，隨緣者悲導智也。菩薩智導
悲，故普度十方而不住生死。菩薩悲導智，故法證真際而不住涅槃。
　　以如是故，有方便品之來。佛於法華會上，欲顯真實義，故先明往昔所說三乘
教，皆權也。以權巧方便，欲誘導眾生入於真實也。為欲開權顯實，開三顯一，說
此方便品。一切凡夫，雙目如盲。二乘劣智，眇目偏見。大乘菩薩，如於暗夜之中
，視不了了。為令此等輩，明見實相，故說方便品。故經文曰，所謂諸法，如是相
，乃至如是本末究竟等。
　　　　二
　　妙法蓮華經註疏本很多，略如智者大師的妙法蓮華經文句，吉藏大師的法華義
疏，窺基大師的妙法蓮華經玄贊。都是極好的註疏本。比較起來，要算法華文句最
為詳盡。
　　茲先大略介紹法華義疏，對十如是的解釋。吉藏大師根據般若，解釋十如是。
所謂寄般若因果，顯佛之因果，明此十如是。如者不異義，是者即是義。故般若心
經之色不異空，空不異色，即是「如」義。色即是空，空即是色。即是「是」義。
　　如是相者，般若以無著為相。吾人當知，無著者乃不取於相。不取於相，則如
如不動，是為如是相。不取於相，則一切相空。是諸法空相，不生不滅不垢不淨不
增不減。所以依般若無著相釋如是相者，即是實相也。
　　如是性，般若無著之相，體不可改，曰如是性。此是取不改謂之性的意思。無
著之相，即是實相。實相無相，故體不可改。因為無相則無體，全是性理故。如此
說來，如是性，便是實性。
　　如是體，般若以正觀為體。何為般若正觀？般若正觀者，不可得也。換句話說
，般若正觀，以不可得為體。不可得分為二種觀，一無生觀，二無相觀。因為一切
法無性，無性故無生。因為一切法空，空故無相。法雖無性、空，而不歸斷滅。何
以故？因為諸法無性，乃能隨緣現有。有隨緣現，故無自性。無自性法，知其實空
。故諸法現有而非常，以其如幻故。諸法性空而非斷，以其乃因緣空故。如是之法
，曰如是體。
　　如是力，般若有斷惑之功，名如是力。惑因迷而生，迷於緣起性空，則生有惑
。迷於性空緣成，則生空惑。般若以無得為正觀，無得於有，則斷有惑。無得於空
，則斷空惑。故般若有斷惑證真之功，名如是力。
　　如是作，般若有照境之用，名如是作。因為般若妙智慧，照空為實智，照有為
方便智。又，照空有為二，是方便智。照非空有為不二，是實智。又，照空有為二
，照非空有為不二，照二與不二名方便智。照非二非不二，名實智。這種照境之用
，名如是作。
　　如是因，從習無所得觀生，為如是因。無所得觀生者，如實觀生即無生也。既
然生即無生，故知無生即生。如果生外另有無生，此無生便是斷滅空。如果無生外
另有生，此生便是自性有。生即無生，則生不可得。無生即生，則無生不可得。生
不可得，則不礙無生。無生不可得，則不礙生。生不礙無生，是生成無生。無生不
礙生，是無生成生。如是二法，相成復相奪，相奪復相成。乃成之為因。故從習無
所得觀生，名之如是因。「習」者集也，謂從諸法蘊集不可得觀諸法生，名之為如
是因也。
　　如是緣，從實相境，發實相智，曰如是緣。實相境者，無相也。實相智者，無
住也。從無相境，發無住心，了達一切空，曰如是緣。
　　如是果，般若為因，薩婆若為果。薩婆若譯一切種智，即佛也。所謂般若能出
生三世諸佛，及諸佛阿耨多羅三藐三菩提者是。
　　如是報，遂因力為果，酬因義為報。
　　如是本末究竟，般若為因名本，薩婆若為果名末。究竟者，攝上因果，歸於非
因非果不二之理也。
　　　　三
　　以上將法華義疏對十如是的解釋，大略作了一番介紹。現在再參照法華文句，
對於十如是，作一番綜合性的介紹。
　　首先我們要認識的是，實相是理，開出十如是係事。亦可實相是理，諸法係事
。總而言之，十如是係解釋諸法實相的。
　　理不礙事，事不礙理。理是徹事之理，事是徹理之事。理徹事則事全是理，事
徹理則理全是事。以事全是理故，理無礙，事亦無礙。故為事事無礙。
　　一切無礙，是畢竟空。以如是故，吉藏大師以般若解釋十如是。因為唯通達般
若，方知一切無礙也，這便是一真法界。一真法界，性相不二，精微充博。舒之則
包遍法界，不知從何而來。收之則精微莫察，不知從何而去。這便是諸法實相，實
相諸法。亦即是十如是的道理。
　　智者大師以這種道理，解釋十如是。所以其解釋，於十法界中，簡菩薩緣覺聲
聞天人修羅鬼畜地獄等九界，唯尊佛界。
　　十法界各具十如，故有百界千如，一念三千之說。三千性相，乃不思議假。不
思議假者，諸法事相如幻也。所以九界十如是權，佛界十如是實。
　　如是相，如是性，如是體三者唯是理。以唯是理故，所以通乎凡小。如是力，
位在五品弟子位。如是作，在六根清淨位。如是因如是緣，論位則在初住。如是果
如是報，位在極果，亦即是佛。無上菩提者，果也。究竟涅槃者，報也。本者佛相
，末者佛報。
　　此依圓教而說，簡非藏、通、別。相、性、體三者位在凡，以凡夫亦具此理故
。所謂五品弟子位者，法華經分別功德品，說五品功德。即一、隨喜品，聞實相法
，信解隨喜也。法華經隨喜功德品並說，若人聞是經起隨喜心，轉教他人。他人聞
已，起隨喜心，復轉教他人。如是展轉至第五十人，此第五十人，隨喜功德無量…
…。
　　二、讀誦品，讀誦法華也。三、說法品，自解而能化他也。四、兼行六度品，
兼修六度也。五、正行六度品，正行六度者，能自行化他，事理具足，觀行轉勝也
。
　　五品弟子位，於圓教六即佛中，為觀行即佛之位。
　　六根清淨位，於圓教六即佛中，同於相似即佛位。所謂六根清淨方為道也。
　　初住以上，同六即佛之分證即佛位。亦同別教之初地以上。
　　如是果如是報，位登極果者，便是六即佛中，究竟即佛也。
</檔>
