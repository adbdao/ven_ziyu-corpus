<檔>
<篇>30內文a</篇>
<節>池畔蓮鈔　第二集</節>
<節>　　　十如是（下）</節>
　　　　一
　　法華文句關於十如是，見解深入，多所發揮，頗有凌駕之勢。文句約佛法界解
釋十如是，略如下：
　　如是相，佛法界非相非不相，名如是相。此指緣因言。諸佛究竟法界，無分別
而分別，分別而無分別。無分別而分別，曰實相諸法。分別而無分別，曰諸法實相
。因為實相則無分別，諸法則分別。無分別而分別，分別而無分別，謂之中道。
　　如果住於「相」，便是住於假邊。如果住於「不相」，便是住於空邊。諸佛徹
證中道，究盡實相，是以離邊無住。故曰非相非不相，名如是相。「如」者，諸法
不異實相，實相不異諸法。「是」者，諸法即是實相，實相即是諸法。此與色不異
空，空不異色，色即是空，空即是色，意義相同。
　　以下所論九如是，理同於此。
　　此如是相，約諸法邊言，便是緣因。修緣因圓滿，便成就佛之解脫德。眾生雖
不具解脫德，然皆有緣因佛性。故如是相，位通凡夫。
　　如是性，佛界非性非不性，名如是性。此指了因言。諸佛徹證中道，究盡諸法
實相，離邊無住，故曰非性非不性，名如是性。如者諸法不異實性，實性不異諸法
。是者諸法即是實性，實性即是諸法。
　　約諸法言，便是了因。修了因圓滿，便證佛之般若德。眾生雖不具般若德，然
皆有了因佛性。故如是性，亦位通凡夫。
　　如是體，佛界非體非不體，名如是體。此指正因言。諸佛徹證中道，究盡諸法
實相，離邊無住，故曰非體非不體，名如是體。如者諸法不異實體，實體不異諸法
。是者諸法即是實體，實體即是諸法。
　　約諸法言，稱為正因。正因圓顯，便證佛之法身德。眾生本具法身德，不過未
有修行功德，法身未能圓顯而已。故在凡時，此法身德，便名正因佛性。
　　以三因佛性，即佛三德。而此三因佛性，一切眾生皆具。故相、性、體三德，
通十法界，位位皆有。
　　萬善普會，則緣因滿。智慧具足，則了因滿。實相究盡，則正因滿。此三因三
德，已是說明諸法實相，實相諸法了。
　　如是力，佛界非力非不力，名如是力。指菩提道心，慈善根力等言。諸佛徹證
中道，究盡諸法實相，離邊無住。故非力非不力，名如是力。如者諸法不異實力，
實力不異諸法。是者諸法即是實力，實力即是諸法。
　　約諸法言，乃有發菩提心，起慈善根力等菩提行也。根者五根，力者五力。此
在五品弟子位。
　　如是作，佛界非作非不作，名如是作。指任運無功用道言。諸佛究盡諸法實相
，故曰非作非不作。此亦諸法不異實作，實作不異諸法。諸法即是實作，實作即是
諸法。此是相似即佛位。約佛言，雖作而無功用行也。
　　如是因，佛界非因非不因，名如是因。指四十一位言。非因非不因，名如是因
，釋義同上。四十一位者，即圓教之分證即佛位也。
　　圓教菩薩登初住，即破一分無明，證一分三德。位登十住，破十分無明證十分
三德。位登十行，即破二十分無明證二十分三德。位登十迴向，破三十分無明證三
十分三德。位登十地，破四十分無明證四十分三德。位登等覺破四十一分無明證四
十一分三德。此四十一位，對佛而言，均在因地，故曰如是因。如果更破佛地一品
無明，則三德圓滿，為究竟佛。
　　如是緣，佛界非緣非不緣，名如是緣。指一切助菩提道言。此仍在成佛因地，
係修道位。故曰一切助菩提道。
　　如是果，佛界非果非不果，名如是果。指妙覺朗然，圓因所剋。三德圓滿，斷
、智皆足，除二障，了二死，空二我，名之為佛。此皆四十一位，圓因所剋證。望
因且名曰果，果熟更轉名曰報。
　　如是報，佛界非報非不報，名如是報。指大般涅槃言。易言之，佛三德圓滿，
證無上菩提，是名如是果。尼連河旁，菩提樹下，金剛座上，成等正覺者，乃佛果
也。雙林示寂，入大涅槃，佛報也。故果熟曰報。
　　如是本末，佛界非本非末，而言本末。本即佛相，末即佛報。自如是相，至如
是報，謂之如是本末。非本末而言本末者，於實相明諸法也。
　　　　二
　　至於究竟等，智者大師有獨特見解。此種見解，於諸經家少見。
　　智者大師認為，佛界非等非不等，而言究竟等也。所謂等即是平等，亦即諸法
如義。
　　相性體力作因緣果報諸法雖異，然其究竟，無非實相。實相不二，故諸法性相
，究竟悉等。故曰究竟等。若論諸法實相，則非不等。若論實相諸法，則非等。此
法唯佛究盡，不共餘乘。
　　佛於空知無量，於無量知空。於空知無量者，是佛權智。於無量知空者，是佛
實智。空即無量，是實相諸法。無量即空，是諸法實相。以如是故，三千性相，究
竟平等。
　　法華經是同教一乘。同教一乘者，說一法則一切法皆是一法。雖是一法，而不
礙一切法性相宛然。一切法性相宛然，而不礙原是一法。一不礙多，多不礙一。於
是一切法平等如如，如如平等。不二而二，二而不二。此即智者大師所說，究竟平
等義也。
　　　　三
　　實相是理，相性體力作因緣果報是事。而此法本未究竟平等，故理事無礙。理
事無礙，故既如且是。
　　理外無事，事外無理，全理成事，全事在理。事相有別，理原無差。以理融事
，則成事事無礙。故性相千差，於理則如。萬法如如，成一法界。
　　於一法界，說有十種。即佛法界，菩薩法界，緣覺法界，聲聞法界，天法界，
人法界，阿修羅法界，鬼法界，畜生法界，地獄法界。其中九界十如，是實之權。
佛界十如，是權之實。故法界無界，唯一真法界。無界法界，而成十法界。
　　故知十法界悉無定性。以無定性故，三途可生人天，六凡能轉四聖，眾生方能
成佛。如果十界決定，決定則不變。於是凡不能成聖，生不能成佛。若如是則壞因
果。以壞因果故，亦壞諸法相性體力作因緣果報矣。
　　所以法無定性，方成不異即是的道理。故曰如是相，如是性，如是體，如是力
，如是作，如是因，如是緣，如是果，如是報，如是本末究竟等。
</檔>
