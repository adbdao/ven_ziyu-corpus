<檔>
<篇>30內文a</篇>
<節>池畔蓮鈔　第二集</節>
<節>　　　華嚴經與念佛三昧（上）</節>
　　　　一
　　華嚴經號稱經中之王，法演別教一乘。可謂教理獨步總攝群經。然如旭日初出
，唯高山蒙暉，初學莫階。
　　其實舍那具德，因在普賢行願。故賢首國師云，華嚴宗旨，其義不一，究其了
說，總因果二門。因即普賢行願，果即舍那業用。舍那者，即盧舍那佛也。
　　華者，菩薩萬行也。嚴者，飾法成人，有嚴淨義。以菩薩萬行，嚴淨舍那具德
，故名華嚴。而菩薩萬行，即普賢行。普賢行攝為十種廣大行願，何等為十？一者
禮敬諸佛，二者稱讚如來，三者廣修供養，四者懺悔業障，五者隨喜功德，六者請
轉法輪，七者請佛住世，八者常隨佛學，九者恒順眾生，十者普皆迴向。
　　行此十大願王，便可嚴淨舍那具德。舍那具德者，體無不包，業用無窮，即大
方廣者是。若人能以清淨身語意業，念念相續，無有間斷，行此十大願王，即名華
嚴三昧也。
　　而此十大願王，歸於西方極樂世界。如普賢行願品曰：「是人臨命終時，最後
剎那，一切諸根悉皆散壞，一切親屬悉皆捨離，一切威勢悉皆退失。輔相大臣，宮
城內外，象馬車乘，珍寶伏藏，如是一切無復相隨。唯此願王，不相捨離，於一切
時引導其前。一剎那中，即得往生極樂世界。到已即見阿彌陀佛，文殊師利菩薩，
普賢菩薩，觀自在菩薩，彌勒菩薩等。此諸菩薩色相端嚴，功德具足，所共圍繞。
其人自見生蓮華中，蒙佛授記……。」
　　到已即見阿彌陀佛者，是上品上生人。十六觀經云，上品上生人，生彼國已，
見佛色身，眾相具足。上品中生人，即生彼國七寶池中，此紫金臺，如大寶華，經
宿則開。佛及菩薩，俱時放光，照行者身。上品下生者，坐已華合，隨世尊後，即
得往生七寶池中。一日一夜，蓮華乃開。七日之中，乃得見佛。所以到已即見阿彌
陀佛者，乃上品上生人也。
　　一部華嚴，歸於普賢行願。普賢廣大行願，歸於極樂淨土。故知華嚴宗旨，以
念佛三昧為指歸。勿怪有人說，華嚴經，即大阿彌陀經了。
　　　　二
　　良以阿彌陀佛是法界藏身，功德巍巍，無量無邊。無量光，橫盡十虛，無量壽
，豎窮三際。何法不賅，何德不具？故一句彌陀聖號，攝大方廣理盡無餘。是以普
賢廣大行願，導歸彌陀淨土。
　　法界圖記叢髓錄卷下有云：「貞元經吉祥雲知識疏云，問，法門無量，何以初
友便教念佛？」
　　貞元經者，四十華嚴也。吉祥雲係善才五十三參，初參之善知識。華嚴疏鈔，
稱德雲比丘。「疏」者，即澄觀大師疏也。設問法門無量，何以善才初參之善友，
便教念佛呢？（吉祥雲所說念佛法門，容後介紹。）
　　回答略謂，以念佛三昧，為眾行先故。念佛三昧，為三昧王也。諸大三昧，皆
從念佛三昧出。復以依佛方能成就勝行故。欲成無上佛道，非念三乘聖者所能濟事
，必念無上至尊莫辦。復以十地菩薩，皆念佛故。十地菩薩，望佛則曰菩薩，望菩
薩則曰佛。十地菩薩猶尚念佛，何況其餘眾生？
　　故善才五十三參，初友便教念佛。因為盡虛空，遍法界唯佛最圓。佛之一號，
攝盡無餘。無心稱佛，尚證無學之果，何況至誠念佛哉？提婆達多，逆罪深重，臨
命終時口稱南無，未及稱佛，即便命終墮地獄中。佛記其以此功德，由地獄出，多
劫修行，終成辟支佛果。
　　故知念佛三昧，功德無量，普賢行願，導歸彌陀淨土。或者有人謂叢髓錄所言
，意在十方淨土，未定指彌陀淨土。當知華嚴行門，歸結於普賢行願品，而普賢行
願品，分明標出彌陀淨土。如普賢行願品云，一剎那中即得往生極樂世界，到已即
見阿彌陀佛。
　　又說，願我臨欲命終時，盡除一切諸障礙，面見彼佛阿彌陀，即得往生安樂剎
。我既往生彼國已，現前成就此大願，一切圓滿盡無餘，利樂一切眾生界。彼佛眾
會咸清淨，我時於勝蓮華生，親睹如來無量光，現前授我菩提記。故知往生西方極
樂世界，即是現前成就十大願王也。
　　　　三
　　圓教之理，法無孤起，一即一切，一切即一。佛有法報化三身，諸佛同一法身
，故曰一切即一。一真應緣，而現報化，故曰一即一切。報化雖別，而同一法性。
故報身者報法身也，化身者化法身也。非是在法身外，另有報身化身。故以法約報
化言，一切佛即一佛，分別即無分別。以法身從報化言，一佛即一切佛，無分別而
分別。
　　猶一室千燈，光光互映，互攝互入，重重無盡。故曰無量光，無邊光，無礙光
，無對光，炎王光，清淨光，歡喜光，智慧光，不斷光，難思光，無稱光，超日月
光。
　　十方諸佛，皆證此一即無量，無量即一之法。故於一塵中，能見十方無量諸佛
。復能內十方世界，入一毛孔中。故曰於一毛端極微中，出現三世莊嚴剎，十方塵
剎諸毛端，我皆深入而嚴淨。
</檔>
