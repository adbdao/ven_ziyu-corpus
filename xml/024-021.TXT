<檔>
<篇>30內文a</篇>
<節>池畔蓮鈔　第二集</節>
<節>　　　華嚴經與念佛三昧（中）</節>
　　　　一
　　華嚴經入法界品，善才五十三參，初參善知識為德雲比丘。（澄觀大師華嚴經
疏，稱德雲比丘。罽賓三藏般若譯本，稱吉祥雲比丘。）
　　德雲比丘告善才念佛法門，此有二十一門。華嚴經疏云，此二十一門，若準晉
經，一一門皆云念佛三昧門。今略無三昧字，理實應有。故德雲初說；便示善才念
佛三昧也。
　　今先總標二十一門，然後分別作解。此二十一門者，一、智光普照念佛門，二
、令一切眾生念佛門，三、令安住力念佛門，四、令安住法念佛門，五、照耀諸方
念佛門，六、入不可見處念佛門，七、住於諸劫念佛門，八、住一切時念佛門，九
、住一切剎念佛門，十、住一切世念佛門，十一、住一切境念佛門，十二、住寂滅
念佛門，十三、住遠離念佛門，十四、住廣大念佛門，十五、住微細念佛門，十六
、住莊嚴念佛門，十七、住能事念佛門，十八、住自在心念佛門，十九、住自業念
p
佛門，二十、住神變念佛門，二一、住虛空念佛門。
　　此是德雲比丘，初說念佛三昧門。因為發菩提心求無上佛道者，唯有念佛，方
能成就無上勝果故。
　　　　二
　　智光普照念佛門者，此通法報化依正，是為總說。以念佛力智光普照故，常見
諸佛國土依正二報莊嚴。見種種國土，種種宮殿，皆悉嚴淨，皆悉現前。如念佛人
，以智光普照故，能見西方境，分明現前。
　　令一切眾生念佛門者，隨眾生心之所樂，隨眾生根機之大小，令一切眾生遠離
顛倒，應念皆令見佛得清淨。佛乃法界身，清淨無為本不可見。若眾生心得清淨，
佛便於中隨應而現。故曰佛本是無，清淨則有。
　　令安住力念佛門者，力者佛十力也。令念佛人，究竟得安住於如來十力。如來
十力者，一、知覺處非處智力，二、知三世業報智力，三、知諸禪解脫三昧智力，
四、知諸根勝劣智力，五、知種種解智力，六、知種種界智力，七、知一切至所道
p
智力，八、知天眼無礙智力，九、知宿命無漏智力，十、知永斷習氣智力。此明修
因證果，修念佛因，可證佛究竟果也。
　　令安住法念佛門者，以念佛力故，便得見一切佛，聞佛演說正法。
　　照耀諸方念佛門者，以念佛力，普見一切諸世界中，等無差別諸佛。修念佛三
昧，則能見佛也。等無差別諸佛者，見佛法身也。故此念佛門，亦通法報化三身依
正。念一佛即念一切佛，以十方如來同一法身故。
　　入不可見處念佛門者，般若譯本為入不可見極微細處念佛門。此是事理無礙念
佛觀。以理融事，則能於一塵處，見無邊理。譬如世人唯見波相，致令水性隱。若
知波全是水，則不壞波相，令水性挺然露現。同理可知，若洞達事由理成，則不壞
事相，而理性圓顯無遺。故曰入不可見處念佛門。
　　住於諸劫念佛門者，此約時言，謂念佛無斷也。以念佛力故，於一切劫常見諸
佛，施作佛事，親近承事供養，生生處處，常值遇佛。
　　住一切時念佛門者，此亦約時言。不唯於一切劫常得見佛，乃至於一切時常得
見佛。以念佛力故，便能時時與佛同住，不相捨離。念佛圓通章云：「子若憶母，
如母憶時，母子歷生，不相違遠。若眾生心，憶佛念佛，現前當來，必定見佛，去
佛不遠。」
　　住一切剎念佛門者，此是雙念依正。以念佛力故，於一切國土，咸得見佛，超
過世間無比故。
　　住一切世念佛門者，隨於自心樂欲見佛，便能普見三世諸佛。
　　古德判以上十門念佛，是勝德圓備。以下十一念佛門，是妙用自在。
　　　　三
　　住一切境念佛門者，此以體起用，以念佛力故，了一切境無非佛境。法華云唯
有一佛乘，無有餘乘。故普見一切境界中，諸佛相續出現。
　　住寂滅念佛門者，知一切性本來寂滅相，故於念念中，能見一切剎，一切諸佛
，示涅槃相。妙湛總持不動故。
　　住遠離念佛門者，般若譯本作住一切時處念佛門。此謂諸佛普化十方，無有休
息也。於一日中，見一切諸佛，從其住處，而往化也。
　　住廣大念佛門者，般若譯本作住一切境廣大念佛門。此是念報身佛，報身佛遍
滿法界，相好光明不可思議。如阿彌陀佛報身，白毫宛轉五須彌，紺目澄清四大海
。故曰住廣大念佛門。
　　住微細念佛門者，以念佛力即體之妙用，於一毛孔中，能見不可說諸佛出興。
皆能至其佛所，承事供養。所謂於一塵中塵數佛，各處菩薩眾會中，無盡法界塵亦
然，深信諸佛皆充滿。如是諸佛，皆能至其佛所，親承供養也。
　　住莊嚴念佛門者，此之念佛妙用，能於一念中，能見一切佛剎，皆有諸佛成等
正覺，現諸神變，莊嚴佛土也。
　　住能事念佛門者，般若譯本作住一切法念佛門。此之念佛妙用，能見一切佛出
興於世，以智慧光轉法輪，普作佛事。故曰住能事念佛門。
　　住自在心念佛門者，得此妙用時，隨行者自心之欲樂，欲見佛時，一切諸佛即
現其像。
　　住自業念佛門者，能隨法界一切眾生所修行業之優劣，佛為彼等現勝劣身，而
行教化令其覺悟。
　　住神變念佛門者。以念佛力故，能見一切諸佛，住於廣大香水海中，坐蓮華台
，普現神變遍滿十方。如此妙用，不可思議。
　　住虛空念佛門者，菩薩以念佛力起勝妙用，能觀察如來所有身雲，莊嚴法界虛
空界。
　　以上是德雲比丘所說二十一念佛三昧門。如是等念佛門，勝德妙用不可具說。
由此可見華嚴與念佛三昧的關係了。
</檔>
