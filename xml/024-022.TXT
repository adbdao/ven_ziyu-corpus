<檔>
<篇>30內文a</篇>
<節>池畔蓮鈔　第二集</節>
<節>　　　華嚴經與念佛三昧（下）</節>
　　　　一
　　德雲比丘所說二十一念佛門，猶是略說。若廣說者，為門非一。
　　澄觀大師，約能念之心，立五種念佛門。五種念佛門者，一、緣境念佛門，二
、攝境唯心念佛門，三、心境俱泯門，四、心境無礙門，五、重重無盡門。
　　如此五念門，皆由二十一念佛門而出。第一緣境念佛門，以上二十一門中，大
部份收歸此門。凡是念佛真身，或念佛應身。（念佛真身者，佛法報二身也。念佛
應身者，佛之應化身也。）或念佛正報三身，或念佛依報國土，或者稱佛名號。如
是種種，皆為緣境念佛門。詳審德雲比丘二十一種念佛門，皆不出緣境念佛。其所
差別者，不過功夫深淺而已。
　　第二攝境唯心念佛，例如第十八住自在心念佛門。說明佛是法界身，於眾生心
想中生，是心作佛，是心是佛。所以可稱為攝境唯心念佛。再如第十九住自業念佛
門，以諸佛因眾生行業之優劣，而現身勝劣，故亦可謂攝境唯心念佛門。
　　第三心境俱泯門，如入不可見念佛門，及住虛空念佛門，少分近似。然亦不可
說完全屬之。
　　第四心境無礙門，大體說來，此二十一門，亦皆可收入心境無礙門。如果必欲
於二十一門中求其配合，則智光普照門屬之。
　　第五重重無盡門，如住微細念佛門屬之。
　　細觀澄觀大師立此五念門，於二十一門中，只宜總觀，不宜別配。似是於二十
一門中，撮其大要，綜立此五念門者。
　　　　二
　　澄觀大師所立五念門，似是頗受天台五念門之影響。因為澄觀大師曾隨湛然大
師，習天台止觀，及法華、維摩等經疏。所以受其五念門之影響。如華嚴疏鈔云，
「然古人已有五門云，一稱名往生念佛門，二觀像滅罪念佛門，三攝境唯心念佛門
，四心境無礙念佛門，五緣起圓通念佛門。」
　　天台五念門謂，易入而證深者，莫過於念佛。五念門者，一稱名往生念佛三昧
門，謂口稱南無阿彌陀佛時，心求願往生彼佛國土，是名稱名往生門。
　　二觀相（華嚴疏鈔作觀像）滅罪念佛三昧門，謂想像佛身，專注不已。遂得見
佛，光明赫奕，照觸行者，爾時所有罪障皆悉消滅。即觀相滅罪念佛三昧門。
　　三諸境唯心念佛三昧門，謂觀此佛從自心起，心外別無境界，即諸境唯心門。
　　四心境俱離念佛三昧門，觀此心亦無自相可得，因為此心仗境方生。這便是心
境俱離門。
　　五性起圓通念佛三昧門，謂行者起深寂定，興於化道，淨佛國土，普度眾生，
圓滿普賢行願，是謂性起圓通念佛三昧門。
　　天台五念門，見於智者大師著五方便念佛門。五方便念佛門，可能後人有所增
補，致令有人懷疑，非智者所作。
　　澄觀大師係華嚴四祖，所以雖受天台五念門之影響，卻非宗於天台。故華嚴疏
鈔說，天台五念門第五，察其釋義，僅是理事無礙而已。所以改作重重無盡門。
　　　　三
　　澄觀大師之五念門，實是依杜順和尚之華嚴五教止觀而立。杜順和尚號帝心尊
者，為華嚴宗初祖。華嚴宗初祖杜順，二祖智儼，三祖法藏，四祖澄觀，五祖宗密
。
　　杜順和尚作五教止觀說，行人修道，簡邪入正，止觀法門有五。五教者一、法
有我無門，此門謂小乘教。二、生即無生門，此門謂大乘始教。三、理事圓融門，
此門謂大乘終教。四、語觀雙絕門，此門謂大乘頓教。五、華嚴三昧門，此門謂一
乘圓教。
　　此亦與天台之藏通別圓四教，小有同異。天台不別立頓教，以頓含於四教之中
，故不別立。此二宗所立四教五教，雖屬一宗之言，但其教義確甚圓融。
　　五教止觀解釋法有我無門說，對病而裁方，病盡而方息。治執而施藥，執遣而
藥已。澄觀大師立緣境念佛門，以緣境念佛，實有攝導凡小，歸向圓頓之功。故德
雲二十一門，由淺至深，皆不出緣境念佛。
　　五教止觀解釋生即無生門說，諸法皆空，於中復有二觀，一者無生觀，二者無
相觀。所謂無生觀者，因為法無自性，相由故生。相由故生者，相緣而起也。所以
生非實有，是則為空。空無毫末，是為無生觀。無相觀者，既然法無自性，故相即
無相。因為緣起之相，皆假故。既然諸法無生無相，非為實有，眾生見有諸法，只
是妄見，唯心造耳。故澄觀大師，依之立攝境唯心門。
　　五教止觀解釋理事圓融觀說，理事圓融一際，此有二門，一者心真如門，二者
心生滅門。心真如門為理，心生滅門為事。緣起之法，似有即空。空即不空，復還
成有。空是不礙有之空，即空而常有。有是不礙空之有，即有而常空。如是一際圓
融，理事無礙。澄觀大師依之立心境無礙門。
　　五教止觀解釋語觀雙絕門說，言語道斷，心行處滅者是，此是頓教。經云諸法
寂滅相，不可以言宣。以空攝於有，有而非有，有見斯盡。以有攝於空，空而非空
，空執都亡。空有即入，全體交徹。一相無二，兩見不生……澄觀大師，依之立心
境俱泯門。
　　五教止觀解釋華嚴三昧門說，法界緣起，惑者難階。入法界略有三方便，一者
微令見盡。二者示法令思。三者顯法離言絕解。
　　經云，一中解無量，無量中解一，展轉生非實，智者無所畏。普眼者，即法智
相應，頓現多法也。即明法唯普眼智所知，簡非餘智境界。法法互攝互入，猶如帝
網天珠，重重無盡。澄觀大師，依之立重重無盡門。
　　由是可知，澄觀大師立五念門者，係依五教止觀而說。同時我們亦可知道，華
嚴宗旨，究其了說，在於成佛。雖列菩薩行位，旨在明修因致果也。而欲致究竟佛
果，要在念佛。因為其餘諸念，非成佛真因也。所以一部華嚴，以普賢行願為圓因
，舍那具德為滿果。
</檔>
