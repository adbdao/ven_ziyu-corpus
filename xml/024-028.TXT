<檔>
<篇>30內文a</篇>
<節>池畔蓮鈔　第二集</節>
<節>　　　念佛三昧</節>
　　約因言，曰念佛三昧，亦曰思惟諸佛三昧。約果言，則曰諸佛現前三昧。賢護
經亦名思惟諸佛現前三昧。其義取「心想佛時，心即是佛。是心作佛，是心是佛。
」因為十法界，唯心所造故。
　　念佛三昧，即是念佛定。佛於經中，亦名念佛三昧為深寂禪、三摩提、甚深微
妙定、無上菩提道等。故知念佛三昧者，欲借念佛功德，證無上禪定也。同時唯有
以念佛功德求證無上禪定，方是理不礙事，事不礙理，事理圓融。如鏡照影，能照
所照，一時俱足。故曰心想佛時，心即是佛，是心作佛，是心是佛。
　　念佛三昧有兩種，一是心念，二是口念。心念曰思惟，口念即持名。若論方便
，持名勝於思惟。心無力，口來扶。故持名易，思惟難。持名力強，思惟力弱。持
名可隨緣修，思惟不能隨緣修。持名有經教可憑。般舟三昧經中，阿彌陀佛金口所
說，欲生我國，持念我名。故萬德宏名，攝盡一切功德也。
　　念佛三昧，本是念十方佛。而世尊獨讚西方阿彌陀佛者，此有三種原因。一者
為令眾生標心有在，專念西方。二者阿彌陀佛，願力殊勝。因為諸佛實智，分別而
無分別。諸佛權智，無分別而分別。三者阿彌陀佛，與此土有緣。據悲華經記載，
一個多恒河沙劫以前，此土名刪提嵐，阿彌陀佛時為轉輪聖王，於此土發心出家，
終成無上佛道。
　　故於十方佛中，經中獨讚阿彌陀佛。無量壽經，阿彌陀經，均歎稱阿彌陀佛名
號功德。十六觀經於第十六觀中並說，如果眾生五逆十惡，臨命終時，善知識教言
，若不能心念佛者，應稱無量壽佛名號，十聲即得往生。
　　如賢護經云，「彼善男子善女人，端坐繫念，專心想彼阿彌陀如來應供等正覺
。如是相好，如是威儀，如是大眾，如是說法。如聞繫念，一心相續，次第不亂。
或經一日，或復一夜。如是或至七日七夜。如先所聞，具足念故。是人必睹阿彌陀
如來應供等正覺也。若於晝時不能見者，若於夜分或睡夢中，阿彌陀佛必當現也。
」
　　當知釋迦無誑言，彌陀無虛願，吾人焉得不信？故當真信切願念彌陀也。
　　經中復言，「若有比丘比丘尼，優婆塞優婆夷。清淨持戒，具足諸行。獨處空
閑，如是思惟。於一切處，隨何方所，即若西方阿彌陀如來應供等正覺……」
　　故修念佛三昧者，於一切處，隨何方所，均應作西方想。念彼西方有佛，名阿
彌陀。去此十萬億佛土，有世界名曰極樂。彼佛今現在說法。
　　古德有云，向好處修，若坐若立若臥，均應面向西方。不敢向西方涕唾，大小
便利，知西方有佛也。如此修行，可增其信心，長其願力。
　　無論出家在家，皆可修習念佛三昧。若能如法修習，皆能如願成就。若出家菩
薩，欲修習此三昧者。佛言第一應樂阿蘭若行，不得居處城邑聚落，朋黨眾多，憒
鬧之處。阿蘭若者，閑靜處也。何謂閑靜處？內離欲蓋，外離憒鬧也。
　　第二不貪衣食，不尚貯聚，不得貪求名聞利養。
　　第三不惜身命，常念捨身，求生西方。
　　第四常懷慚愧，懺悔過錯，不造諸惡。
　　第五攝受正法，於正法無有疑心。
　　第六當修慈悲，勿懷嫌怨，不行瞋恚。
　　第七精進修行，遠離懈怠，破除睡蓋。
　　若在家菩薩，欲修此三昧者。第一在家菩薩既居世間，應生正信，信敬佛法。
　　第二不起慳貪，常念行施。雖施一切，卻不求果報。
　　第三應歸依三寶，不事天神，不禮拜一切鬼神。
　　第四不生嫉妒，常懷隨喜心。
　　第五清淨如法求資生，莫作諸惡律儀。
　　第六不可愛著妻妾，兒女眷屬。不染居家，不耽財寶。常樂出家，念除鬚髮。
　　第七修八關齋，樂住伽藍。
　　第八常懷慚愧，發菩提心，不求餘乘。
　　第九恭敬淨戒比丘，求聞此念佛三昧。
　　第十於法師所，生諸佛想。
　　佛於賢護經中，如是教誠。我輩眾生，理應仰承佛教也！
</檔>
