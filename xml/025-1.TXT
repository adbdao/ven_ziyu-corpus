<檔>
<篇>大佛頂如來密因修證了義諸菩薩萬行首楞嚴經拾遺</篇>
<節>大佛頂如來密因修證了義諸菩薩萬行首楞嚴經拾遺</節>
　　　　<節>釋經題</節>
　　<經>【大佛頂】</經>
　　大者總言一經理體。橫遍豎窮，周遍含容，一真法界，故曰大。佛者，無上覺
人也。頂者，言此法最上無極，如佛無見頂相，非菩薩境界。此法體唯佛能證，唯
佛能顯，故曰大佛頂。
　　<經>【如來密因】</經>
　　如來者，佛十號之一。單稱如來者，約法身言也。密因者，非有所秘密也，唯
佛能行能證，非餘人境界，故曰如來密因。
　　<經>【修證了義】</經>
　　此經係了義經，非不了義經，故曰修證了義。
　　大寶積中，佛答舍利弗了義不了義云：「若諸經中宣說世俗，名不了義。宣說
勝義，名為了義；宣說作業煩惱，名不了義。宣說煩惱業盡，名為了義；宣說厭離
生死，趣求涅槃，名不了義。宣說生死涅槃無二無別，名為了義；宣說種種文句差
別，名不了義。宣說甚深難見難覺，名為了義。……」。
　　<經>【諸菩薩萬行】</經>
　　菩提薩埵，簡稱菩薩。諸菩薩行因證果，自度化他，修六度萬行，皆不出首楞
嚴義也。
　　<經>【首楞嚴經】</經>
　　首楞嚴者，譯為一切事究竟堅固。首楞，名一切事。嚴者，譯曰究竟堅固。
　　經之一字，梵語修多羅。
　　<經>【大唐神龍元年龍集乙巳五月己卯朔二十三日辛丑中天竺沙門般剌密帝於廣州
　　　制止道場譯出】</經>
　　係敘述傳譯人，及傳譯時間地點。
　　<經>【菩薩戒弟子前正議大夫同中書門下平章事清河房融筆授】</經>
　　敘述筆授人之身份，筆授亦云筆受。謂以此方文體，筆其所授梵本也。
　　<經>【烏長國沙門彌伽釋迦譯語】</經>
　　彌伽釋迦，將梵文翻為華語。
</檔>
