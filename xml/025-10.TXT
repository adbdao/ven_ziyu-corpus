<檔>
<篇>大佛頂如來密因修證了義諸菩薩萬行首楞嚴經拾遺</篇>
<節>大佛頂如來密因修證了義諸菩薩萬行首楞嚴經拾遺</節>
<節>大佛頂如來密因修證了義諸菩薩萬行首楞嚴經拾遺　卷第九</節>
　　<經>【阿難世間一切所修心人。不假禪那無有智慧。但能執身不行婬慾。若行
　　　若坐想念俱無。愛染不生無留欲界是人應念身為梵侶。如是一類名梵眾
　　　天。欲習既除離欲心現。於諸律儀愛樂隨順。是人應時能行梵德。如是
　　　一類名梵輔天。身心妙圓威儀不缺。清淨禁戒加以明悟。是人應時能統
　　　梵眾為大梵王。如是一類名大梵天。阿難此三勝流。一切苦惱所不能逼
　　　。雖非正修真三摩地。清淨心中諸漏不動名為初禪。】</經>
　　今明色界梵天，色界四禪，未修真無漏，未得真禪那，未出三界仍在世間，故
曰世間一切修心人。
　　不假禪那，無有智慧，但能執身不行婬欲。
　　未得真無漏定，只是持戒制身，修世間有漏禪定，故曰不假借禪那。無有無漏
智慧，若得無漏智慧，即出三界。
　　如是等人，不但制身不行婬欲，甚至若行若坐，婬欲念俱無，愛染不生，則不
留欲界生於色界。如是一類，名梵眾天，為梵天民也。
　　欲習既除，離欲心現，於諸律儀愛樂隨順。
　　欲習既除者，婬欲心已伏也。離婬欲之定心不移，於戒起愛樂隨順心。是人能
行梵德，名梵輔天。為大梵王之輔臣也。
　　身心妙圓，威儀不缺，清淨禁戒，加以明悟。
　　身心妙圓者，禪觀轉勝。戒德益精，故曰威儀不缺清淨禁戒。加以明悟者，戒
與慧相應也。是人能統梵眾，為大梵王。
　　如是梵眾梵輔大梵三勝流，不為一切苦逼，以離欲故。雖非修習正定，但清淨
持戒心中，欲界諸漏不動，名為初禪。
　　<經>【阿難其次梵天。統攝梵人圓滿梵行。澄心不動寂湛生光。如是一類名少
　　　光天。光光相然照耀無盡。映十方界遍成璃。如是一類名無量光天。
　　　吸持圓光成就教體。發化清淨應用無盡。如是一類名光音天。阿難此三
　　　勝流。一切憂愁所不能逼。雖非正修真三摩地。清淨心中漏已伏名為
　　　二禪。】</經>
　　其次梵天，統攝梵人圓滿清淨梵行。二禪定生喜樂，故曰澄心不動，寂湛生光
。如是一類，名少光天。
　　光光相然，照耀無盡，映十方界，遍成璃。
　　此天定力轉勝，光相益明，故曰光光相然，照耀無盡，映十方界。境隨光淨，
於是遍成璃。淨光無涯，名無量光天。
　　吸持圓光，成就教體，發化清淨，應用無盡。
　　吸持無量淨光，化為言詮，互傳心意，故曰成就教體，發化清淨應用無盡。如
是一類，以光為音，名光音天。
　　此少光天無量光天光音天三勝流，得喜離憂。清淨心中，雖未得無漏，然粗漏
已伏，名為二禪。
　　<經>【阿難如是天人。圓光成音披音露妙。發成精行通寂滅樂。如是一類名少
　　　淨天。淨空現前引發無際。身心輕安成寂滅樂。如是一類名無量淨天。
　　　世界身心一切圓淨。淨德成就勝託現前歸寂滅樂。如是一類名遍淨天。
　　　阿難此三勝流具大隨順。身心安隱得無量樂。雖非正得真三摩地。安隱
　　　心中歡喜畢具名為三禪。】</經>
　　圓光成音，披音露妙，發成精行，通寂滅樂。
　　圓光成音者，躡前光音天。披音露妙者，披發言詮教體，顯露妙理。發成精妙
之行，滅前喜相，而生寂滅淨樂，如是一類，名少淨天。
　　淨空現前，引發無際，身心輕安，成寂滅樂。
　　此天定力轉勝，不著跡相，心境清淨且空。淨空無涯，故曰引發無際。此時了
無罣礙，故身心無累而得輕安，成寂滅樂。如是一類名無量淨天。
　　世界身心一切圓淨，淨德成就，勝託現前，歸寂滅樂。
　　前天淨空現前，祇在身心，未得謂之遍。此天定力轉深，內自身心，外及世界
一切圓滿清淨。清淨定力圓淨故，於是淨德成就。勝託者，即此淨德也。身心依託
於一切圓淨之樂，故歸寂滅樂。如是一類名遍淨天。
　　此上少淨天、無量淨天、遍淨天三勝流，具大隨順，隨順勝定之樂也。以隨順
勝定樂故，身心安隱得無量樂。雖未得正定，但安隱心中歡喜畢具，名為三禪。
　　<經>【阿難次復天人。不逼身心苦因已盡。樂非常住久必壞生。苦樂二心俱時
　　　頓捨。重相滅淨福性生。如是一類名福生天。捨心圓融勝解清淨。福
　　　無遮中得妙隨順窮未來際。如是一類名福愛天。阿難從是天中有二岐路
　　　。若於先心無量淨光。福德圓明修證而住。如是一類名廣果天。若於先
　　　心雙厭苦樂。精研捨心相續不斷。圓窮捨道身心俱滅。心慮灰凝經五百
　　　劫。是人既以生滅為因。不能發明不生滅性。初半劫滅後半劫生。如是
　　　一類名無想天。阿難此四勝流一切世間。諸苦樂境所不能動。雖非無為
　　　真不動地。有所得心功用純熟名為四禪。】</經>
　　此下言四禪，四禪修於捨念。
　　不逼身心，苦因已盡，樂非常住，久必壞生。苦樂二心，俱時頓捨。粗重相滅
，淨福性生。
　　初禪離苦，二禪離憂，故曰不逼身心，苦因已盡。但樂非常住，猶是壞苦，故
苦樂二心俱應捨離。苦樂二心捨已，粗重相方滅，淨福性方生。如是一類名福生天
。
　　捨心圓融，勝解清淨，福無遮中，得妙隨順，窮未來際。
　　捨一切苦樂，捨念益深，得無罣礙，故曰捨心圓融。捨念圓融，於此決定忍可
，不為境動，故勝解清淨。於捨念清淨中，心無遮止限量，所以福報亦無遮止限量
，乃生愛樂隨順，窮未來際。窮未來際者，盡其壽命也。如是一類，名福愛天。
　　從此福愛天，有二岐路，一入廣果天，一入無想天。廣果天入於佛道，無想天
入於外道。
　　若於先心無量淨光，福德圓明，修證而住。
　　若於先修禪定心中，無量淨光，淨德自持，光能被物，即慈悲喜捨四無量心也
。如是福德圓明，修證而住，如是一類名廣果天。
　　若於先心，雙厭苦樂，精研捨心，相續不斷，圓窮捨道，身心俱滅，心慮灰凝
，經五百劫。
　　若於先修禪定心中，厭苦樂而修捨，至福愛天得圓窮捨道。所謂修忘我者，即
此類也。此時身心俱滅心慮灰凝，只知著空，無一字功德。入於無想定，壽命可五
百大劫。
　　是人既以生滅為因，不能發明不生滅性，初半劫滅，後半劫生。
　　此人只暫伏第六意識現行，未侵種子習氣，所謂以石壓草者，即此輩也，故不
能發明不生滅性。生於此天，最初半劫入無想定，身心俱滅心慮灰凝，故曰初半劫
滅。最後半劫漸漸退失定力，異熟識漸生，果報漸現，故後半劫生。如是一類名無
想天。
　　此福生福愛廣果無想四勝流，一切世間苦樂所不能動，以捨念清淨故。但皆以
有所得心，久修功用純熟，名為四禪。
　　當知無所得心，方入般若妙智慧。凡有所得心，皆世間生滅法也。故四禪八定
，皆世間有漏禪。
　　<經>【阿難此中復有五不還天。於下界中九品習氣俱時滅盡。苦樂雙亡下無卜
　　　居。故於捨心眾同分中安立居處。阿難苦樂兩滅心不交。如是一類名
　　　無煩天。機括獨行研交無地。如是一類名無熱天。十方世界妙見圓澄。
　　　更無塵象一切沈垢。如是一類名善見天。精見現前陶鑄無礙。如是一類
　　　名善現天。究竟群幾窮色性性入無邊際。如是一類名色究竟天。】</經>
　　五不還天，係三果聖人所居。以其斷盡欲界九品思惑，再不來欲界受生，曰不
來果。以不還欲界故，所以名五不還天。此唯是聖人所居之天，不同色界餘天。其
餘諸天，初二果聖人，凡夫外道皆有。
　　於下界九品習氣俱時滅盡者，於欲界九品思惑滅盡也。苦樂雙亡下無卜居者，
於初二三禪苦樂亦盡，故於初二三禪天亦無卜居，於是寄居四禪五不還天，繼續進
修而斷上二界七十二品思惑，取證四果阿羅漢。
　　於捨心眾同分中，安立居處。四禪皆修捨心，三果聖人寄居其中，故曰於捨心
眾同分中，安立居處。此總述五不還天之性質，以下別論諸天。
　　苦樂兩滅，心不交。
　　已不受苦樂境轉，粗重熱惱已無，求樂避苦之心，已不交。如是一類名無煩
天。
　　機括獨行，研交無地。
　　機者動機也，括者，矢之末端曰括。故機喻心行之始，括喻心行之終。機括之
心，始終之行已無，唯一捨念獨行。此時根不著境，於違順、好惡無一動念處，故
曰研交無地。輕微熱惱亦無，如是一類名無熱天。
　　十方世界，妙見圓澄，更無塵象一切沉垢。
　　捨念既淨，外無塵象之障礙，內無沉垢之污染，唯一淨念照了微妙，故妙見圓
澄。妙見圓澄者，不取十方世界有為相也。如是一類名善見天，善見者，不取有為
相也。
　　精見現前，陶鑄無礙。
　　精見者，六根清淨，不取六塵之有為相。現前者，六根清淨現前也。陶鑄者，
鎔冶也。根清淨則塵清淨，塵清淨則一切無礙，故曰善現。如是一類名善現天。
　　究竟群幾，窮色性性，入無邊際。
　　究竟者，研窮也。研窮於群色之幾微，幾微者，色形未現之際。窮色性性，性
有二種，一者一切法自體性，即法之差別性也。例如地性堅，水性濕等。二者一切
法因緣有，皆以無性為性。差別性是分別說，無性為性是總說。窮色性性者，前一
性字，即色法自體性。後一性字，即言無性為性之義，窮色法體性，歸於無性也。
既然色性歸於無性，無性則無礙，所以入無邊際。如是一類，名色究竟天。雖然如
此，色究竟天猶在三界內，故知其窮色性無性，猶未究竟。只可說已窮色性幾微，
著於色法有無之間也。
　　<經>【阿難此不還天。彼諸四禪四位天王。獨有欽聞不能知見。如今世間曠野
　　　深山聖道場地。皆阿羅漢所住持故。世間人所不能見。阿難是十八天
　　　獨行無交未盡形累。自此已還名為色界。】</經>
　　五不還天，係三果聖人所居，亦名淨居天。彼諸四禪四位天王者，即福生、福
愛、廣果、無想四禪天，及其天王也。此四天王係有漏凡夫，而三果聖人，雖權居
有漏，而已具無漏之德。故彼四位天王，獨有敬聞，不能知見。
　　如今世間曠野深山聖道場地以下，是以譬喻言。譬如阿羅漢所居深山道場，世
人所不能見。
　　自梵眾天至色究竟天，此十八天，清淨梵行，獨處無偶，故曰獨行無交。未盡
形累者，以色性本空，不待滅色求空。例如心經云，五陰皆空，即謂色性本空，既
非滅色求空，亦非色外有空，而此天猶是色外有空，故未盡形累。當知色外空，或
滅色空，其空皆是有，而非空也。
　　自此以還，自色究竟天以還，至於梵眾天，名為色界。
　　<經>【復次阿難從是有頂色邊際中。其間復有二種岐路。若於捨心發明智慧。
　　　慧光圓通便出塵界。成阿羅漢入菩薩乘。如是一類名為迴心大阿羅漢。】</經>
　　有頂色邊際者，即色究竟天也。從此天分為二岐路，先說第一條路。如果於修
捨心中，發明智慧。於捨心中重於智慧也。慧光圓通，而入無礙，如是之人不以有
礙於無，不以無礙於有，自色究竟天直出三界。證成四果阿羅漢，則入菩薩乘，名
大阿羅漢。如是一類，名迴小向大的大阿羅漢。
　　於此可知，大阿羅漢者，重於智慧之無學人也。
　　<經>【若在捨心捨厭成就。覺身為礙銷礙入空。如是一類名為空處。諸礙既銷
　　　無礙無滅。其中唯留阿賴耶識。全於末那半分微細。如是一類名為識處
　　　。空色既亡識心都滅。十方寂然無攸往。如是一類名無所有處。識性
　　　不動以滅窮研。於無盡中發宣盡性。如存不存若盡非盡。如是一類名為
　　　非想非非想處。此等窮空不盡空理。從不還天聖道窮者。如是一類名不
　　　迴心鈍阿羅漢。】</經>
　　第二岐路，自色究竟天歷四空天出三界，為鈍根阿羅漢。此種聲聞，即定性聲
聞，此種人重於定也。
　　若在捨心，捨厭成就，覺身為礙，銷礙入空。
　　長水謂捨心有二，一有頂，二無想（廣果無想二天）。若於有頂，用無漏道斷
有頂惑，銷礙入空，此是樂定那含，即定性聲聞也。若於廣果無想，用有漏道伏惑
入空，亦名捨心，即凡夫外道也。
　　自廣果天用有漏道伏惑入空者為凡夫，自無想天用有漏道伏惑入空者為外道。
凡夫外道只是伏惑，不能解脫。三果聖人斷惑，故得解脫。
　　捨厭成就者，厭捨於色身而得成就。故曰覺色身為礙，銷礙入空，如是一類名
空無邊處天。
　　諸礙既銷，無礙無滅，其中唯留阿賴耶識，全於末那半分微細。
　　諸礙者，色法也。既不執色法，故諸礙既銷。無礙者，空法也。空法亦無亦滅
。色空俱滅，其中唯留阿賴耶識。
　　阿賴耶玄奘大師譯為藏識，具有能藏所藏執藏義。此識能持染種子，故名能藏
。此識為雜染法所熏所依，故名所藏。第七末那執為內我，故名執藏。
　　全於末那半分微細。
　　第七第八，更互為依，故第七末那半分內緣第八細相。同時末那為第六識所依
，故末那半分復託六識緣六塵，取色空諸法粗相。今唯留阿賴耶識，色空已滅，第
六粗相不用，故曰全於末那半分微細。如是一類，名識無邊處天。
　　空色既亡，識心都滅，十方寂然，無攸往。
　　先來色亡而存空，空存則是有法。繼則空亡而存識，識存仍是有法。有法生滅
，緣久生勞，於是取無所有。故曰色、空、識都滅，十方寂然，無攸往。者
遠遼曠也。攸，處所也。往，前進也。既然無所有十方寂然，故只覺遠無所有，
以為是究竟境，而再不求前進之境。彼不知取色、空、識，是住心取相，取無所有
，仍是住心取相也，故凡夫外道不得解脫。如是一類，名無所有處天。
　　識性不動，以滅窮研，於無盡中發宣盡性，如存不存，若盡非盡。
　　識性者，第八阿賴耶識也。阿賴耶識，梁真諦三藏，翻為無沒識。無沒者，不
失義，故曰識性不動。凡外不達此理，妄於無沒識中取於無想。忘以滅窮研，於無
盡的識性，取其盡相。
　　云何阿賴耶識無沒？因為阿賴耶淨分，即如來藏。若無如來藏，便無阿賴耶。
如來藏乃常住真心，故阿賴耶識淨分無沒。假使阿賴耶有沒，焉能於一切法為所依
？如果有沒，豈不歸入斷滅？
　　此無沒識，具二種用，即無性，緣成。以其無性，故能隨緣成法。既然法隨緣
成，故定屬無性。以緣成無性，故曰如存不存。以無性緣成，故曰若盡非盡。
　　凡外不知，竟取其如存不存為非想，取其若盡非盡為非非想。如是一類，名非
想非非想處天。
　　此等窮空不盡空理，從不還天聖道窮者，如是一類，名不迴心鈍阿羅漢。
　　何故窮空不盡空理？以彼等落於偏空，不得真空義故。真空者，即有而空，即
空而有。有無性即是空，空隨緣即是有。此等人有外求空，故不盡空理。
　　以其偏空滯寂故，不能從五不還天聖道中，以無漏智慧逕出三界，反取四空天
灰身滅智。如是一類，名不迴小向大的鈍根阿羅漢。
　　<經>【若從無想諸外道天窮空不歸。迷漏無聞便入輪轉。】</經>
　　若從無想諸外道天，應是廣果無想諸天，因廣果無想二岐途併稱，故僅言無想
。從無想天，欣上厭下窮空不歸，而入四空天，乃至非想非非想天。因用有漏道修
，無多聞慧故，八萬大劫報盡還墮，入於輪迴。
　　<經>【阿難是諸天上各各天人。則是凡夫業果酬答答盡入輪。彼之天王即是菩
　　　薩。遊三摩提漸次增進。迴向聖倫所修行路。】</經>
　　說明是諸天人，則是凡夫，報盡更入輪迴。彼之天王，即是菩薩。十地菩薩修
因地行，寄生諸天王等報也。
　　<經>【阿難是四空天身心滅盡。定性現前無業果色。從此逮終名無色界。此皆
　　　不了妙覺明心。積妄發生妄有三界。中間妄隨七趣沉溺。補特伽羅各從
　　　其類。】</經>
　　四空天身心滅盡，定性現前，只有定果色，而無業果色。從空處以至非想非非
想處，名無色界。
　　中間妄隨七趣沉溺，三界之中間也。七趣者，一地獄趣，二餓鬼趣，三畜生趣
，四人趣，五神仙趣，六天趣，七阿修羅趣。
　　補特伽羅，舊譯曰眾生，新譯曰數取趣。取諸趣而輪迴也。
　　<經>【復次阿難是三界中復有四種阿修羅類。若於鬼道以護法力成通入空。此
　　　阿修羅從卵而生。鬼趣所攝。若於天中降聽貶墜。其所卜居鄰於日月。
　　　此阿修羅從胎而出。人趣所攝。有修羅王執持世界力洞無畏。能與梵王
　　　及天帝釋四天爭權。此阿修羅因變化有天趣所攝。阿難別有一分下劣修
　　　羅。生大海心沈水穴口。旦遊虛空暮歸水宿。此阿修羅因濕氣有畜生趣
　　　攝。】</經>
　　三界中復有四種阿修羅，即鬼趣阿修羅，人趣阿修羅，天趣阿修羅，畜生趣阿
修羅。
　　四種阿修羅，卵生者鬼趣攝，胎生者人趣攝，化生者天趣攝，濕生者畜生趣攝
。
　　其餘易明，不多作解。
　　<經>【阿難如是地獄餓鬼畜生人及神仙。天洎修羅精研七趣。皆是昏沈諸有為
　　　想。妄想受生妄想隨業。於妙圓明無作本心。皆如空花元無所有。但一
　　　虛妄更無根緒。】</經>
　　此明七趣，即地獄，餓鬼，畜生，人，神仙，天，修羅。
　　前文阿難曾問，眾生為本來自有，為是妄習生起？今佛答云，皆是昏沉於諸有
為想，妄想受生隨業流轉。於妙明無起無作真心中，皆如空花相，但一虛妄，無有
根本，亦無端緒。
　　<經>【阿難此等眾生。不識本心受此輪迴。經無量劫不得真淨。皆由隨順殺盜
　　　婬故。反此三種又則出生無殺盜婬。有名鬼倫無名天趣。有無相傾起輪
　　　迴性。若得妙發三摩提者則妙常寂。有無二無無二亦滅。尚無不殺不偷
　　　不婬。云何更隨殺盜婬事。】</經>
　　此七趣眾生，皆由不識本來真心，不如實知一法界故，墮入生死受此輪迴，經
無量劫，不得真淨。其原因皆由隨順殺盜婬業故。有的眾生，欲違殺盜婬業，又出
生於無殺盜婬業中。
　　有殺盜婬業則輪迴入於惡道，略說名為鬼倫。無殺盜婬業則輪迴入於善道，略
說名為天趣。如是虛妄輪迴，故有七趣眾生。
　　此等眾生，若得妙智慧發明三摩提，則入妙有常寂。於有於無，二者俱空，故
曰有無二無。甚至此無二之想亦滅，故曰無二亦滅。此時一塵不染，一切無礙。不
殺不盜不婬之善道尚不落，何況隨殺盜婬落於惡道？
　　<經>【阿難不斷三業各各有私。因各各私眾私同分。非無定處自妄發生。生妄
　　　無因無可尋究。汝勗修行欲得菩提要除三惑。不盡三惑縱得神通。皆是
　　　世間有為功用。習氣不滅落於魔道。雖欲除妄倍加虛偽。如來說為可哀
　　　憐者。汝妄自造非菩提咎。作是說者名為正說。若他說者即魔王說。】</經>
　　三業各各有私，是別業也。眾同分中，是共業也。以共業關係，故有七趣眾生
。其受報之所，非無定處。皆由眾生自己之虛妄所發生。既曰虛妄，豈有實體？若
有實體，豈名虛妄？故生妄無因，無可尋究。
　　汝既勗勉力行，欲得菩提，須除殺盜婬三惑。不除三惑，縱得神通，皆世間有
為功用。雖欲除妄，卻是妄上加妄。作是說除殺盜婬者，名為正說。若他說者，即
魔王說。
　　<經>【即時如來將罷法座。於師子床攬七寶机。迴紫金山再來倚。普告大眾
　　　及阿難言。汝等有學緣覺聲聞。今日迴心趣大菩提無上妙覺。吾今已說
　　　真修行法。汝猶未識修奢摩他毘婆舍那微細魔事。魔境現前汝不能識。
　　　洗心非正落於邪見。或汝陰魔或復天魔。或著鬼神或遭魑魅。心中不明
　　　認賊為子。又復於中得少為足。如第四禪無聞比丘妄言證聖。天報已畢
　　　衰相現前。謗阿羅漢身遭後有。墮阿鼻獄。汝應諦聽吾今為汝子細分別
　　　。阿難起立并其會中同有學者。歡喜頂禮伏聽慈誨。】</經>
　　佛已宣說真修行法，今復欲宣說魔事。
　　洗心非正者，洗滌妄心卻未得正法，所謂妄上加妄落於邪見。
　　或汝陰魔，或復天魔。
　　經云魔有四種，皆生死道。四魔者，五陰魔，煩惱魔，死魔，天魔。四魔之所
生，皆由不達五陰空，執著諸法有所致。煩惱魔約生死因上立，陰魔約生死果上說
，天魔即生死之緣。此等皆由行人心中不明，動念取相認賊作子也。
　　得少為足者，有的比丘得於禪定，竟認為證初二三四果，不復更求上進。報畢
衰相現前，反謗阿羅漢亦受後有，於是墮阿鼻地獄。
　　當知得禪定與證果位不同，得禪定者，只伏心心所。證果位者，斷煩惱惑，所
謂破見思煩惱，得證小果，破無明煩惱得證大果。
　　<經>【佛告阿難及諸大眾。汝等當知有漏世界十二類生。本覺妙明覺圓心體。
　　　與十方佛無二無別。由汝妄想迷理為咎癡愛發生。生發遍迷故有空性。
　　　化迷不息有世界生。則此十方微塵國土非無漏者。皆是迷頑妄想安立。】</經>
　　十方法界，唯是一心，故知有漏世界十二類生，覺圓心體，與十方佛無二無別
。斯即心佛眾生，三無差別也。
　　然由眾生一念無明起，於一切法無我而執有我，於一切法無生而見有生。由執
我故，於是我痴我愛我見發生。我見既已生發，於是遍迷畢竟無為究竟有。首先迷
畢竟無而有空性，繼而化迷不息復見空花相。於是見有世界生。
　　十方微塵國土非無漏者，由於遍迷執有，有「有」則有生滅，生滅則是有漏，
故曰十方微塵國土非是無漏。而此十方微塵國土非無漏者，皆是迷頑妄想而建立也
。
　　<經>【當知虛空生汝心內。猶如片雲點太清裏。況諸世界在虛空耶。汝等一人
　　　發真歸元。此十方空皆悉銷殞。云何空中所有國土而不振裂。】</經>
　　當知一法界中本無虛空相，皆由汝覺心一念迷乎理性，以致妄見虛空相，猶如
一片雲點太清裏。太清者，天空也。此即所謂空生大覺中也。
　　虛空尚如片雲點太清裏，何況虛空復見空花，而有諸世界呢？此皆汝妄想所安
立也。
　　汝等若有一人發明真心歸乎覺性，則此十方空尚不存在，況空中所現之空花相
，所有國土而不振裂呢？
　　<經>【汝輩修禪飾三摩地。十方菩薩及諸無漏大阿羅漢。心精通當處湛然。】</經>
　　汝等修禪，欲嚴飾三摩地，十方菩薩及大阿羅漢，應心精通，當處湛然。
者青黑色也，玄遠也，即謂太清也。心精玄遠無礙，湛然不動，即會入三摩地也。
　　<經>【一切魔王及與鬼神諸凡夫天。見其宮殿無故崩裂。大地振坼水陸飛騰。
　　　無不驚慴。凡夫昏暗不覺遷訛。】</經>
　　一切魔王及鬼神，以及諸凡夫天，無不虛妄執有。而十方菩薩及大阿羅漢之定
力，心精通，當處湛然，是故感魔宮震動。如釋迦牟尼佛於菩提樹下成無上覺時
，感得魔宮震動。故一切魔王及與鬼神，諸凡夫天，見其宮殿無故崩裂，大地震坼
。坼者，裂壞也。水陸飛騰，無不驚慴。
　　一切魔王乃至凡夫天等，皆得神通，故能見其宮殿崩裂。而凡夫之人，愚痴暗
昧，故不覺其遷變錯亂也。此是揀除凡夫，不覺震動也。
　　<經>【彼等咸得五種神通唯除漏盡。戀此塵勞。如何令汝摧裂其處。是故神鬼
　　　及諸天魔魍魎妖精。於三昧時僉來惱汝。】</經>
　　彼魔王等，除漏盡通外，已得五神通，故能覺知其宮殿震裂。以彼等貪戀塵勞
故，焉能容汝之禪定力摧裂其宮殿？故皆於汝入三昧時，前來惱汝。此段文係明將
得大定，感魔的原因。
　　<經>【然彼諸魔雖有大怒。彼塵勞內汝妙覺中。如風吹光如刀斷水了不相觸。
　　　汝如沸浪彼如堅。煖氣漸鄰不日銷殞。徒恃神力但為其客。成就破亂
　　　。由汝心中五陰主人。主人若迷客得其便。】</經>
　　彼魔雖有大怒，但彼在塵勞，汝處妙覺。彼雖欲害汝，但如風吹光，如刀斷水
，了不相礙。汝如沸浪（湯），彼如堅冰，冰若接近熱湯，即便銷殞。
　　彼等雖恃神力，但為其客，客不能動主也。汝受其破亂者，皆汝心中五陰主人
不能作主也。主人若迷，不能作主，客即得其便矣。
　　<經>【當處禪那覺悟無惑。則彼魔事無奈汝何。陰銷入明則彼群邪咸受幽氣。
　　　明能破暗近自銷殞。如何敢留擾亂禪定。若不明悟被陰所迷。則汝阿難
　　　必為魔子成就魔人。】</經>
　　當處禪那，覺悟無惑。
　　當行人處禪定中，覺悟無惑一念不動，則群魔能奈汝何？
　　如果汝能陰銷而入明，彼諸群邪咸受幽氣，不能見明。若接近於明，而明能破
暗，彼便被破。所以彼等如何敢停留，擾亂禪定呢？
　　如果汝不能明悟，被五陰所迷，則汝阿難，必為魔子，成就魔人。
　　<經>【如摩登伽殊為眇劣。彼雖汝破佛律儀。八萬行中。秖毀一戒。心清淨
　　　故尚未淪溺。此乃隳汝寶覺全身。如宰臣家忽逢籍沒。宛轉零落無可哀
　　　救。】</經>
　　摩登伽女，實為眇劣邪念不正，竟以婬欲誘惑於汝。不過彼雖以梵天咒破佛之
律儀，於八萬細行中，僅毀破與女人身相觸一戒。幸汝心清淨故，尚未淪溺。
　　當知汝若犯婬，即隳汝寶覺全身，如宰臣家遭受籍沒。籍沒者，將犯罪人全部
財產，沒收入官也。
　　<經>【阿難當知汝坐道場。銷落諸念其念若盡。則諸離念一切精明。動靜不移
　　　憶忘如一。當住此處入三摩提。如明目人處大幽暗。精性妙淨心未發光
　　　。此則名為色陰區宇。若目明朗十方洞開。無復幽黯名色陰盡。是人則
　　　能超越劫濁。觀其所由堅固妄想以為其本。】</經>
　　此是說明修正定之方便。道場者，乃修定之處也。
　　銷落諸念，其念若盡，則諸離念一切精明。
　　念者，分別心也。銷落諸念，即是心不起分別。云何心不起分別？若總說即心
無貪瞋痴，若申而言之，即身無殺盜婬，口無惡口妄語綺語兩舌。如是十業道清淨
，便是其念淨盡，亦即得無分別心。得無分別心，便能分別一切法。故曰則諸離念
一切精明，精者精純，明者了達一切法。精純者定也寂也，明者慧也照也。如是定
慧等持，寂而照，照而寂，是修正定之方便。
　　動靜不移，憶忘如一。
　　此是說正定之行相，不偏不執，圓融無礙。動靜無分，動為靜之動，則雖動而
不散亂。靜為動之靜，則雖靜而不泥滯。憶者分別明了，忘者無分別不動。憶忘如
一，則分別即無分別，雖明了而不動。無分別即分別，雖不動而明了。此是正定之
行相也。
　　當住此處，入三摩提。
　　謂久久用功，方得成就也。
　　如明目人，處大幽暗，是說明色陰區宇，色陰為礙也。如明目人雖能了達一切
，然處大幽暗中，不能明見。故曰雖然精性妙淨，然心未發光，不能明見。此則名
為色陰區宇。
　　若能明見一切，不被幽暗所障，名色陰盡。是人便能超越劫濁。觀其所以未得
正定的原因，皆由堅固妄想以為其本。
　　<經>【阿難當在此中精研妙明四大不織。少選之間身能出礙。此名精明流溢前
　　　境。斯但功用暫得如是。非為聖證不作聖心名善境界。若作聖解即受群
　　　邪。】</經>
　　以下分別說明，色陰十種境界。
　　當在此定中，精研妙明真心。則地水火風四大，不能交織為礙。四大為身，既
然四大不能為礙，故少選之間，身能出礙。少選者，很短時間內。說明此種境界，
只是暫時的，非是永久的。此名定心之精明，流溢前境所致。非為聖證，如果行人
不取著不作聖心，便是善境界。因係入三摩地前之方便境界，故名善境界。如果取
著為聖解，便入邪道。
　　<經>【阿難復以此心精研妙明其身內徹。是人忽然於其身內拾出蟯蛔。身相宛
　　　然亦無傷毀。此名精明流溢形體。斯但精行暫得如是。非為聖證不作聖
　　　心名善境界。若作聖解即受群邪。】</經>
　　以下皆是諸聖實際修行之境界，非我輩凡夫所能知，故筆者只能照文介紹。
　　蟯蛔乃腹內蟲。拾出蟯蛔，而身相宛然，無有傷毀。此名精明流溢形體。這不
過於修行路上，暫得如是。不作聖心，名善境界，若作聖解，即受群邪。不可取著
，以為聖心也。
　　<經>【又以此心內外精研。其時魂魄意志精神。除執受身餘皆涉入。若為賓主
　　　。忽於空中聞說法聲。或聞十方同敷密義。此名精魂遞相離合。成就善
　　　種暫得如是。非為聖證不作聖心名善境界。若作聖解即受群邪。】</經>
　　魂者精氣，魄者形質。忽於空中聞說法聲，或聞十方同時演說佛法。此名精魂
遞相離合，亦是修行過程中，暫時境界。若作聖解，即受群邪。
　　<經>【又以此心澄露皎徹內光發明。十方遍作閻浮檀色。一切種類化為如來。
　　　于時忽然見毘盧遮那踞天光臺。千佛圍繞百億國土。及與蓮華俱時出現
　　　。此名心魂靈悟所染。心光研明照諸世界。暫得如是非為聖證。不作聖
　　　心名善境界。若作聖解即受群邪。】</經>
　　十方遍作閻浮檀金色。閻浮檀金，於赤金色中，泛紫焰也。一切種類，皆化為
佛，見毘盧遮那佛，踞天光台……。此名心魂靈悟所染。不作聖心，名善境界。若
作聖解，即受群邪。
　　是故當知，行人於修行中見佛，亦須一心清淨不可執著，應知皆是自心所現也
。
　　<經>【又以此心精研妙明觀察不停。抑按降伏制止超越。於時忽然十方虛空。
　　　成七寶色或百寶色。同時遍滿不相留礙。青黃赤白各各純現。此名抑按
　　　功力踰分。暫得如是非為聖證不作聖心名善境界。若作聖解即受群邪。】</經>
　　忽見十方虛空，成七寶色……此名抑按功力逾分。若作聖解，即受群邪。
　　<經>【又以此心研究澄徹精光不亂。忽於夜合在暗室內。見種種物不殊白晝。
　　　而暗室物亦不除滅。此名心細密澄其見所視洞幽。暫得如是非為聖證。
　　　不作聖心名善境界。若作聖解即受群邪。】</經>
　　忽於夜合者，於夜間也。在暗室中，見種種物，如同白晝一般，而暗室中物，
依然如故。此是行人心相轉細，微密澄徹其見，故能所視洞察幽隱。不作聖心，名
善境界。若作聖解，即受群邪。
　　<經>【又以此心圓入虛融。四忽然同於草木。火燒刀斫曾無所覺。又則火光
　　　不能燒爇。縱割其肉猶如削木。此名塵併排四大性一向入純。暫得如是
　　　非為聖證。不作聖心名善境界。若作聖解即受群邪。】</經>
　　此心圓入虛融者，行人心相更細也。四肢同於草木般無知覺，火燒刀斫，均無
所覺。此名塵法併棄排除四大性，一念入純也。暫得如此，若作聖解，即受群邪。
　　<經>【又以此心成就清淨。淨心功極忽見大地。十方山河皆成佛國。具足七寶
　　　光明遍滿。又見恒沙諸佛如來。遍滿空界樓殿華麗。下見地獄上觀天宮
　　　得無障礙。此名欣厭凝想日深想久化成。非為聖證不作聖心名善境界。
　　　若作聖解即受群邪。】</經>
　　行人忽見大地山河皆成佛國，見恒沙佛，下見地獄，上見天宮。此是欣願與厭
離之心，日日凝想，想久化成。若作聖解，即受群邪。
　　<經>【又以此心研究深遠。忽於中夜遙見遠方。市井街巷親族眷屬或聞其語。
　　　此名迫心逼極飛出故多隔見。非為聖證不作聖心名善境界。若作聖解即
　　　受群邪。】</經>
　　行人忽於中夜，遙見遠方街巷眷屬，或聞其語。此是逼迫其心識飛出，故多隔
見。若作聖解，即受群邪。
　　<經>【又以此心研究精極。見善知識形體變移。少選無端種種遷改。此名邪心
　　　含受魑魅。或遭天魔入其心腹。無端說法通達妙義。非為聖證不作聖心
　　　魔事銷歇。若作聖解即受群邪。】</經>
　　行人妄見其師，於短時間內，形體無端變異。或現佛像，或現聖像。此名邪心
，受諸魑魅，或遭天魔。入其心腹，無緣無故為其說法，甚至因而通達妙義。此純
是邪魔，若不作聖心，魔事則銷。若作聖解，即受群邪。
　　<經>【阿難如是十種禪那現境。皆是色陰用心交互故現斯事。眾生頑迷不自忖
　　　量。逢此因緣迷不自識謂言登聖。大妄語成墮無間獄。汝等當依如來滅
　　　後。於未法中宣示斯義。無令天魔得其方便。保持覆護成無上道。】</經>
　　以上十種禪境，皆是不達色性本空，用心交互，故現斯事。眾生迷而不識，竟
言登聖，犯大妄語墮無間獄。
　　汝等於未（末）法中，與眾生宣示此義，莫令天魔得其方便。須保護末法求佛
道者，令其得成無上道。
　　以下宣示，受陰魔相。
　　<經>【阿難彼善男子。修三摩提奢摩他中。色陰盡者見諸佛心。如明鏡中顯現
　　　其像。若有所得而未能用。猶如魘人手足宛然見聞不惑。心觸客邪而不
　　　能動。此則。名為受陰區宇。若魘咎歇其心離身。返觀其面去住自由。
　　　無復留礙名受陰盡。是人則能超越見濁。觀其所由虛明妄想以為其本。】</經>
　　色陰盡者，智慧了達，色陰不為礙也。見諸佛心者，諸佛同一圓明妙心，此心
與眾生同具，所謂心佛眾生，三無差別者是。行人色陰既盡不為障礙，故略會其真
心也。雖略會真心，卻非真的明心見性，只是如鏡中像而已。於己真心，似有所得
，卻未能致用。
　　如夢魘中人，手足宛然，見聞亦不惑，然因夢魘所制，卻不能動。如此境界，
名受陰區宇。
　　如果夢魘解除，其心不為其身所制，便得自由矣。如是無礙，名受陰盡，此人
便能超越見濁。觀其所由，虛明妄想，以為其本。
　　<經>【阿難彼善男子。當在此中得大光耀。其心發明內抑過分。忽於其處發無
　　　窮悲。如是乃至觀見蚊虻猶如赤子。心生憐愍不覺流淚。此名功用抑摧
　　　過越。悟則無咎非為聖證。覺了不迷久自銷歇。若作聖解則有悲魔入其
　　　心府。見人則悲啼泣無限。失於正受當從淪墜。】</經>
　　既會虛明，故得大光耀。然以妄想故，內抑過分，於是忽有無窮悲。甚至見諸
蚊虻，亦會流淚。此乃用功抑摧過甚，以致如此。悟則無咎，若作聖解，則有悲魔
入心，失於正受，當從淪墜。
　　<經>【阿難又彼定中諸善男子。見色陰銷受陰明白。勝相現前感激過分。忽於
　　　其中生無限勇。其心猛利志齊諸佛。謂三僧祇一念能越。此名功用凌率
　　　過越。悟則無咎非為聖證。覺了不迷久自銷歇。若作聖解則有狂魔入其
　　　心腑。見人則誇我慢無比。其心乃至上不見佛。下不見人。失於正受當
　　　從淪墜。】</經>
　　行人色陰既銷，受陰明白，則虛明現前，故曰勝相現前。以虛明現前故，感激
過分，妄想心起，忽生勇猛之心，志齊於佛。自謂一念可證菩提，何須三阿僧祇劫
？此名功用凌率，凌率者，自信太過，輕忽佛教也。如此境界悟則無過，非為聖證
。若能覺了不迷，這種情形久則自銷。如果誤作聖解，便有狂魔入心。自誇我慢，
上不見佛，下不見人，失於正受，當從淪墜。
　　<經>【又彼定中諸善男子。見色陰銷受陰明白。前無新證歸失故居。智力衰微
　　　入中墮地無所見。心中忽然生大枯渴。於一切時沉憶不散。將此以為
　　　勤精進相。此名修心無慧自失。悟則無咎非為聖證。若作聖解則有憶魔
　　　入其心腑。旦夕撮心懸在一處。失於正受當從淪墜。】</經>
　　色陰既銷，故歸失故居。受陰未破，故前無新證。前後失據，故智力衰微，落
入中墮地，無所見。心中忽生枯渴，沉憶不息，將此以為是精進相。
　　此是不如實知一法界，心著有法，落入生滅。其不知於一法界中，諸法無增，
故一法不立，此乃實相無相。於一法界中，諸法無減，故一法不捨，此乃實相無不
相。於中焉有前無新證，歸失故居之念也。
　　此是修心時，無有智慧，致有此失。悟則無過，非為聖證。若作聖解，則有憶
魔入心。旦夕用心，懸念一處，失於正受，當從淪墜。
　　<經>【又彼定中諸善男子。見色陰銷受陰明白。慧力過定失於猛利。以諸勝性
　　　懷於心中。自心已疑是盧舍那。得少為足。此名用心亡失恒審溺於知見
　　　。悟則無咎非為聖證。若作聖解則有下劣。易知足魔入其心腑。見人自
　　　言我得無上第一義諦。失於正受當從淪墜。】</經>
　　慧力過定，失於猛利。
　　行人慧多定少，以致不能定慧等持。以無定力故，狂慧失心，失於猛利。因慧
自滿，懷於心中。竟疑自己已成報佛，盧舍那者，報佛也。未得謂得，得少為足。
　　此名用心求慧，乏於修定，亡失恒常審察，溺於我執知見，自以為是。悟則無
過，不可執為聖證。若作聖解，則有下劣易知足魔入心。見人自言證聖，得無上第
一義諦。失於正受，當從淪墜。
　　<經>【又彼定中諸善男子。見色陰銷受陰明白。新證未獲故心已亡。歷覽二際
　　　自生艱險。於心忽然生無盡憂。加坐鐵床如飲毒藥。心不欲活常求於人
　　　。令害其命早取解脫。此名修行失於方便。悟則無咎非為聖證。若作聖
　　　解則有一分常憂愁魔入其心腑。手執刀劍自割其肉。欣其捨壽或常憂愁
　　　。走入山林不耐見人。失於正受當從淪墜。】</經>
　　新證未獲，故心已亡。……
　　受陰明白而猶未破，故曰新證未獲。色陰銷盡，已無憑依，故曰故心已亡。二
際俱失所依，故曰歷覽二際，自生艱險。於心忽生無盡憂，加（如）坐鐵床，如飲
毒藥。心不欲活，早求解脫。
　　此係修行失於方便，悟則無過，若作聖解，則有一分常憂愁魔入心。致令行人
，欣於捨壽，常懷憂愁，走入山林，不耐見人。失於正受，當從淪墜。
　　<經>【又彼定中諸善男子。見色陰銷受陰明白。處清淨中心安隱後。忽然自有
　　　無限喜生。心中歡悅不能自止。此名輕安無慧自禁。悟則無咎非為聖證
　　　若作聖解則有一分好喜樂魔入其心腑。見人則笑於衢路傍自歌自舞。自
　　　謂已得無礙解脫。失於正受當從淪墜。】</經>
　　行人處彼定中，心得安隱後，自生無限喜，不能自制。此名輕安無慧自禁，悟
則無咎，若作聖解，則有一分好喜樂魔入心。見人則笑，自歌自舞，自謂已得無礙
解脫。失於正受，當從淪墜。
　　<經>【又彼定中諸善男子。見色陰銷受陰明白。自謂已足。忽有無端大我慢起
　　　。如是乃至慢與過慢。及慢過慢或增上慢。或卑劣慢一時俱發。心中尚
　　　輕十方如來。何況下位聲聞緣覺。此名見勝無慧自救。悟則無咎非為聖
　　　證。若作聖解則有一分大我慢魔入其心腑。不禮塔廟摧毀經像。謂檀越
　　　言。此是金銅或是土木。經是樹葉或是疊花。肉身真常不自恭敬。崇
　　　土木實為顛倒。其深信者從其毀碎埋棄地中。疑誤眾生入無間獄。失於
　　　正受當從淪墜。】</經>
　　行人見色陰銷，受陰明白，便謂得道而起我慢。於七慢中，我慢是總。慢，於
劣者起我慢，自誇謂我勝。過慢，於相等者而謂我勝。慢過慢，於他勝者而起我慢
，謂我更勝。增上慢，於聖道中，未證言證，未得謂得。卑劣慢，於他多分勝者，
謂己僅少少不如。
　　此名唯見己勝，而無智慧自救。悟則無過，若作聖解，則有一分大我慢魔入心
。不禮塔，壞經像，疑誤眾生，入無間獄。失於正受，當從淪墜。
　　<經>【又彼定中諸善男子。見色陰銷受陰明白。於精明中圓悟精理得大隨順。
　　　其心忽生無量輕安。已言成聖得大自在。此名因慧獲諸輕清。悟則無咎
　　　非為聖證。若作聖解則有一分好清輕魔入其心腑。自謂滿足更不求進。
　　　此等多作無聞比丘。疑謗後生墮阿鼻獄。失於正受當從淪墜。】</經>
　　於精明中，圓悟精理，得大隨順。
　　行人悟入精理，事理無礙得少分自在，故曰得大隨順。其心輕安，便言得大自
在。此名因智慧，獲諸輕安清淨。悟則無咎，若作聖解，則有一分好樂清輕魔入心
，自滿不求上進。此等行人，多作無多聞智慧之比丘。失於正受，當從淪墜。疑謗
後生，應作疑誤眾生。
　　<經>【又彼定中諸善男子。見色陰銷受陰明白。於明悟中得虛明性。其中忽然
　　　歸向永滅。撥無因果一向入空。空心現前。乃至心生長斷滅解。悟則無
　　　咎非為聖證。若作聖解則有空魔入其心腑。乃謗持戒名為小乘。菩薩悟
　　　空有何持犯。其人常於信心檀越。飲酒噉肉廣行婬穢。因魔力故攝其前
　　　人不生疑謗。鬼心久入或食屎尿。與酒肉等一種俱空。破佛律儀誤入人
　　　罪。失於正受當從淪墜。】</經>
　　於明悟中得虛明性者，得於空理也。於是誤歸斷滅，撥無因果，乃至心生長斷
滅解，悟則無咎，若作聖解，則有空魔入心。
　　是人以惡取空故，便謗持戒是小乘法，菩薩悟空，有何持犯？乃至飲酒食肉，
廣行婬穢，以魔力故，攝令現前之人不生疑謗。鬼心久入，或食屎尿，謂與酒肉同
等，以一切俱空故。破佛律儀，誤入人罪。誤入人罪者，誤人入於罪也。失於正受
，當從淪墜。
　　<經>【又彼定中諸善男子。見色陰銷受陰明白。味其虛明深入心骨。其心忽有
　　　無限愛生。愛極發狂便為貪欲。此名定境安順入心。無慧自持誤入諸欲
　　　。悟則無咎非為聖證。若作聖解則有欲魔入其心腑。一向說欲為菩提道
　　　。化諸白衣平等行欲。其行婬者名持法子。神鬼力故於末世中。攝其凡
　　　愚其數至百。如是乃至一百二百。或五六百多滿千萬。魔心生厭離其身
　　　體。威德既無陷於王難。疑誤眾生入無間獄。失於正受當從淪墜。】</經>
　　味其虛明者，味著於空理也，以愛著心而生貪欲。此是禪定境界，安順入心，
而無智慧自持，誤入諸欲。
　　悟則無過，若作聖解，則有欲魔入心。一向說欲即為菩提道，化導諸白衣，平
等行婬欲。以鬼神力故，亦能於末法時中，攝諸凡愚。一旦魔（鬼神）心厭，離其
身體，便失威德，陷於王難。疑誤眾生，入無間獄。失於正受，當從淪墜。
　　<經>【阿難如是十種禪那現境。皆是受陰用心交互故現斯事。眾生頑迷不自忖
　　　量。逢此因緣迷不自識。謂言登聖。大妄語成墮無間獄。汝等亦當將如
　　　來語。於我滅後傳示末法。遍令眾生開悟斯義。無令天魔得其方便。保
　　　持覆護成無上道。】</經>
　　佛囑阿難，於末法時期弘法護生。
　　<經>【阿難彼善男子。修三摩提受陰盡者。雖未漏盡心離其形。如鳥出籠已能
　　　成就。從是凡身上歷菩薩六十聖位。得意生身隨往無礙。譬如有人熟寐
　　　寱言。是人雖則無別所知。其言已成音韻倫次。令不寐者咸悟其語。此
　　　則名為想陰區宇。若動念盡浮想銷除。於覺明心如去塵垢。一倫死生首
　　　尾圓照名想陰盡。是人則能超煩惱濁。觀其所由融通妄想以為其本。】</經>
　　以下明想陰區宇。
　　色陰受陰既盡，則離身執受。雖未漏盡然心離形制，故如鳥出籠。若繼續精進
修行，便能成就自凡夫位，上歷六十聖位，得意生身，隨往無礙。六十聖位者，圓
瑛大師謂係五十五位菩薩，前加三漸次及乾慧地，後加妙覺，成六十位。
　　意生身，初地以上菩薩為度眾生，如意受生之身，此身不為業繫，自在受生。
以非業繫故，具有三義，一、遍到，二、速疾，三、無礙。有三種意生身，一、三
昧意生身，位在初地至五地，以禪波羅蜜增上故。二、覺法自性意生身，六地至八
地，慧行成就，如實知諸法性相故。三、種類俱生無行作意生身，九地以上無功用
行，任意轉起故。
　　譬如有人熟寐寱言，熟寐囈語也。是人雖無所知，然令不寐者咸悟其語，此名
想陰區宇。
　　如果動念皆盡，虛浮不實之想銷除，於覺明心體如去塵垢。一倫生死首尾圓照
不迷，則名想陰盡。
　　一倫生死者，注疏家解多不同。今以臆度，一倫生死首尾圓照，應整體作解。
生死之首尾始終，名為一倫也。若能於生死首尾始終圓照不迷，名想陰盡也。是人
則能超煩惱濁。
　　觀其所由，皆因融通妄想以為其本。心經云五陰皆空，想陰既空，焉有融通與
不融通？若有融通之想，便是取著於想相。故曰融通妄想。
　　<經>【阿難彼善男子。受陰虛妙不遭邪慮。圓定發明三摩地中。心愛圓明銳其
　　　精思貪求善巧。爾時天魔候得其便。飛精附人口說經法。其人不覺是其
　　　魔著。自言謂得無上涅槃。來彼求巧善男子處敷座說法。其形斯須或作
　　　比丘。令彼人見或為帝釋。或為婦女或比丘尼。或寢暗室身有光明。是
　　　人愚迷惑為菩薩。信其教化搖蕩其心。破佛律儀行貪欲。口中好言災
　　　祥變異。或言如來某處出世。或言劫火或說刀兵。恐怖於人令其家資無
　　　故耗散。此名怪鬼年老成魔惱亂是人。厭足心生去彼人體。弟子與師俱
　　　陷王難。汝當先覺不入輪迴。迷惑不知墮無間獄。】</經>
　　受陰虛妙，不遭邪慮。
　　虛妙者，空寂也，受陰空寂不遭受邪慮。邪慮者，即上文所說受陰中十種邪思
也。
　　圓定發明三摩地中，心愛圓明，銳其精思，貪求善巧。
　　圓通定中，逐漸增進發明。於中心愛著圓明定境，不知此時之圓明定境，只是
一種方便。善巧者，方便也。竟銳意思求於圓明定境了。
　　當知愛之一念，即潤生無明。故感天魔，飛其精氣，附著他人之身，口說經法
。然其所說之法，悉為邪法，能亂佛正法。
　　被魔附之人，竟不自覺，妄謂已得無上涅槃。來至貪求圓明善巧之善男子處，
敷座說法。
　　斯須者，極短時間也。其形於短時間內，或作比丘狀，或作帝釋狀，或作婦女
、比丘尼狀，令彼貪著善巧人見。或者寢暗室中，身有光明，令彼人見。此種種現
形，皆因魔附之故。
　　是貪著善巧人，愚痴迷惑，竟惑為菩薩現前。信受其教化，動搖其正念之心，
破佛律儀，潛行婬欲毀其淨行。於此可知，末法時期，眾生多不辨正邪，但察凡誘
人行婬毀破戒律者，皆魔也。
　　被魔附之人，口中好言災祥變異諸事，誘惑行人。或言某處佛出世，或言劫火
，或言刀兵，恐怖於人，令其家祈求消災免難，致令家財耗散。
　　此名怪鬼年老成魔，惱亂習定之人。一旦習定人，定力全破，則彼魔心既滿足
，於是離開所附人之體。魔力既去，被附人之威勢全無。於是弟子（貪求善巧之人
）與師（被魔飛精所附之人）俱陷王難。被世間刑法所害也。
　　汝當先覺，汝應先以智慧覺察，不為所惑，知魔為生死，不入輪迴。如果迷惑
不知，受其迷惑，便墮無間獄。
　　<經>【阿難又善男子。受陰虛妙不遭邪慮。圓定發明三摩地中心愛遊蕩飛其精
　　　思貪求經歷。爾時天魔候得其便。飛精附人口說經法。其人亦不覺知魔
　　　著。亦言自得無上涅槃。來彼求遊善男子處。敷座說法自形無變。其聽
　　　法者忽自見身坐寶蓮華。全體化成紫金光聚。一眾聽人各各如是得未曾
　　　有。是人愚迷惑為菩薩。婬逸其心破佛律儀行貪欲。口中好言諸佛應
　　　世。某處某人當是某佛化身來此。某人即是某菩薩等來化人間。其人見
　　　故心生傾渴。邪見密興種智銷滅。此名鬼年老成魔惱亂是人。厭足心
　　　生去彼人體。弟子與師俱陷王難。汝當先覺不入輪迴。迷惑不知墮無間
　　　獄。】</經>
　　心愛遊蕩，飛其精思，貪求經歷。
　　以尋師訪友為名，縱其尋幽訪勝之心。貪求經歷者，借廣經驗閱歷，資其言說
。此人三業掉散也。
　　天魔得便，飛精附人。至求遊喜掉人前，敷座說法。被魔所附說法之人，自形
無諸變化，而聽法求遊之人，忽見自身坐寶蓮花，全身化作紫金光聚。與會一同聽
法眾人，各各自見如是，得未曾有。
　　求遊人愚痴，惑為菩薩。於是破佛律儀，潛行婬欲。好言諸佛應世，妄言某人
即係某佛化身。貪遊之人，心生渴仰，邪見暗生，種智消滅。
　　此名魃鬼年老成魔，惱亂求遊之人。一旦求遊人定力退失，魔去勢消，弟子與
師，俱陷王難。
　　<經>【又善男子。受陰虛妙不遭邪慮。圓定發明三魔地中。心愛綿澄其精思
　　　貪求契合。爾時天魔候得其便。飛精附人口說經法。其人實不覺知魔著
　　　。亦言自得無上涅槃。來彼求合善男子處敷座說法。其形及彼聽法之人
　　　。外無遷變。令其聽者未聞法前心自開悟。念念移易或得宿命。或有他
　　　心。或見地獄。或知人間好惡諸事。或口說偈或自誦經。各各歡喜得未
　　　曾有。是人愚迷惑為菩薩。綿愛其心。破佛律儀行貪欲。口中好言佛
　　　有大小。某佛先佛某佛後佛。其中亦有真佛假佛。男佛女佛。菩薩亦然
　　　。其人見故洗滌本心易入邪悟。此名魅鬼年老成魔惱亂是人。厭足心生
　　　去彼人體。弟子與師俱陷王難。汝當先覺不入輪迴迷惑不知墮無間獄。】</經>
　　心愛綿，澄其精思，貪求契合。
　　心愛者，貪愛也。綿字作綿邈杳遠講。音忽，形容詞，為青黑色講，引申含
義，是玄遠的意思。不過此地作契合講。其心貪愛綿邈神奇之事，時時以求契合。
　　以其貪愛心生，天魔得便，附人說法。令聽法者，未聞法前，心自開悟，或得
宿命通、他心通。或見地獄，或見人間好惡諸事。或口說偈，自誦經。令聞法者，
各各歡喜，得未曾有。是人惑為菩薩，破佛律儀，潛行婬欲。
　　好言佛大佛小，先佛後佛，真佛假佛，男佛女佛。言諸菩薩，亦復如是。
　　習定人捨其正念，易入邪悟。此名魅鬼年老成魔，惱亂是人……。
　　<經>【又善男子。受陰虛妙不遭邪慮。圓定發明三摩地中。心愛根本窮覽物化
　　　性之終始。精爽其心貪求辯析。爾時天魔候得其便。飛精附人口說經法
　　　。其人先不覺知魔著。亦言自得無上涅槃。來彼求元善男子處敷座說法
　　　。身有威神摧伏求者。令其座下雖未聞法自然心伏。是諸人等將佛涅槃
　　　菩提法身。即是現前我肉身上。父父子子遞代相生。即是法身常住不絕
　　　。都指現在即為佛國。無別淨居及金色相。其人信受忘失先心。身命歸
　　　依得未曾有。是等愚迷惑為菩薩。推究其心破佛律儀行貪欲。口中好
　　　言眼耳鼻舌皆為淨土。男女二根即是菩提涅般真處。彼無知者信是穢言
　　　。此名蠱毒魘勝惡鬼年老成魔惱亂是人。厭足心生去彼人體。弟子與師
　　　俱陷王難。汝當先覺不入輪迴。迷惑不知墮無間獄。】</經>
　　心愛根本，窮覽物化，性之終始，精爽其心，貪求辨析。
　　受陰既盡，想陰微細，行人竟將微細的想陰以為根本，於是心愛著於想。想者
，取相所有。此人乃於物化事相上，窮覽不捨，求其事相性之終始。精一其心，貪
求分析於事相。不知凡所有相，皆是虛妄，以致錯用其心。
　　天魔飛精附人，來至求事相根本者處，敷座說法。令未聞法者，自然心伏。聞
法者皆信涅槃菩提法身，即現前我之肉身。既然法身即是肉身故，所以父父子子，
遞代相生即是法身常住不絕。聞法人等，都謂現在所居之處，即是佛國，無別淨土
及佛正報之金色相。
　　其人者，即心愛根本，窮覽物化之人。其人信受邪師之語，亡失先心。身命皈
依邪師，以為邪師希有難得，惑為菩薩。破佛律儀，潛行婬欲。……
　　此是蠱毒、魘勝惡鬼，年老成魔，惱亂習定人。厭足心生，去彼人體，弟子與
師，俱陷王難。
　　<經>【又善男子。受陰虛妙不遭邪慮。圓定發明三摩地中。心愛懸應周流精研
　　　貪求冥感。爾時天魔候得其便。飛精附人口說經法。其人元不覺知魔著
　　　。亦言自得無上涅槃。來彼求應善男子處敷座說法。能令聽眾暫見其身
　　　如百千歲。心生愛染不能捨離。身為奴僕四事供養不覺疲勞。各各令其
　　　座下人心。知是先師本善知識別生法愛。粘如膠漆得未曾有。是人愚迷
　　　惑為菩薩。親近其心破佛律儀行貪欲。口中好言我於前世。於某生中
　　　先度某人。當時是我妻妾兄弟。今來相度與汝相隨。歸某世界供養某佛
　　　。或言別有大光明天佛於中住。一切如來所休居地。彼無知者信是虛誑
　　　遺失本心。此名厲鬼年老成魔惱亂是人。厭足心生去彼人體。弟子與師
　　　俱陷王難。汝當先覺不入輪迴。迷惑不知墮無間獄。】</經>
　　心愛懸應，周流精研，貪求冥感。
　　懸者，玄遠也。即冥冥中，有所感應。周流精研者，周遍精研，以求感應。
　　爾時天魔附人說法。以魔力故，能令聽眾，暫見被魔附說法之人，如百千歲，
表示彼人已久遠修證。聽法人以求懸應故，於是心生愛染不能捨離。甚至以身為奴
，四事供養，不覺疲勞。聽眾之間，各各令其座下人，知此被魔附之人，冥冥中有
所師承。別生法愛，如膠似漆，得未曾有。
　　口中好言下，即說懸應事，以誑眾生。……此名厲鬼，年老成魔，惱亂是人。
是人若迷，終墮無間。
　　<經>【又善男子。受陰虛妙不遭邪慮。圓定發明三摩地中。心愛深入克己辛勤
　　　。樂處陰寂貪求靜謐。爾時天魔候得其便。飛精附人口說經法。其人本
　　　不覺知魔著。亦言自得無上涅槃。來彼求陰善男子處敷座說法。令其聽
　　　人各知本業。或於其處語一人言。汝今未死已作畜生。使一人於後踏
　　　尾。頓令其人起不能得。於是一眾傾心欽伏。有人起心已知其肇。佛律
　　　儀外重加精苦。誹謗比丘罵詈徒眾。訐露人事不避譏嫌。口中好言未然
　　　禍福。及至其時毫髮無失。此大力鬼年老成魔惱亂是人。厭足心生去彼
　　　人體。弟子與師多陷王難。汝當先覺不入輪迴。迷惑不知墮無間獄。】</經>
　　心愛深入，克己辛勤，樂處陰寂，貪求靜謐。
　　心愛深入者，味著於定也。樂處深寂之處，貪求安靜……。
　　以魔力故，能令聽法之人，各知其宿業。或語一人言，汝雖未死，已作畜生。
或令一人，於其後踏其尾，令其人不能起立。或者眾中有人起心動念，已先知其肇
始。
　　於佛所制律儀外，更加無謂之苦行。謗比丘，罵徒眾，揭露人陰私。口中好言
未然禍福，毫髮不爽。
　　此大力鬼年老成魔，惱亂行人。行人若迷，墮無間獄。
　　<經>【又善男子。受陰虛妙不遭邪慮。圓定發明三摩地中。心愛知見勤苦研尋
　　　貪求宿命。爾時天魔候得其便。飛精附人口說經法。其人殊不覺知魔著
　　　。亦言自得無上涅槃。來彼求知善男子處敷座說法。是人無端於說法處
　　　得大寶珠。其魔或時化為畜生。口銜其珠及雜珍寶。簡策符牘諸奇異物
　　　。先授彼人後著其體。或誘聽人藏於地下。有明月珠照耀其處。是諸聽
　　　者得未曾有。多食藥草不嘉膳。或時日一麻一麥。其形肥充魔力持
　　　故。誹謗比丘罵詈徒眾不避譏嫌。口中好言他方寶藏。十方聖賢匿之
　　　處。隨其後者往往見有奇異之人。此名山林土地城隍川嶽鬼神年老成魔
　　　。或有宣婬破佛戒律。與承事者行五欲。或有精進純食草木。無定行
　　　事惱亂彼人。厭足心生去彼人體。弟子與師多陷王難。汝當先覺不入輪
　　　迴。迷惑不知墮無間獄。】</經>
　　此段經文，顯明易解，不多解釋。
　　簡策符牘，策者冊也。以竹記載文字，曰簡策。符牘者，書版也。
　　此名山林土地城隍川嶽鬼神，年老成魔，惱亂行人，行人迷信，墮無間獄。
　　<經>【又善男子。受陰虛妙不遭邪慮。圓定發明三摩地中。心愛神通種種變化
　　　。研究化元貪取神力。爾時天魔候得其便。飛精附人口說經法。其人誠
　　　不覺知魔著。亦言自得無上涅槃。來彼求通善男子處敷座說法。是人或
　　　復手執火光手撮其光。分於所聽四眾頭上。是諸聽人頂上火光皆長數尺
　　　。亦無熱性曾不焚燒。或上水行如履平地。或於空中安坐不動。或入瓶
　　　內或處囊中。越牖透垣曾無障礙。唯於刀兵不得自在。自言是佛身著白
　　　衣。受比丘禮誹謗禪律。罵詈徒眾訐露人事不避譏嫌。口中常說神通自
　　　在。或復令人傍見佛土。鬼力惑人非有真實。讚歎行婬不毀行。將諸
　　　猥媟以為傳法。此名天地大力山精。海精風精河精土精。一切草樹積劫
　　　精魅或復龍魅或壽終仙再活為魅。或仙期終計年應死。其形不化他怪所
　　　附。年老成魔惱亂是人。厭足心生去彼人體。弟子與師多陷王難。汝當
　　　先覺不入輪迴。迷惑不知墮無間獄。】</經>
　　此段經文，是言心愛神通變化，貪取神力者。以其貪取神通，故魔能令被附之
人，以手取光，分於四眾頭上，四眾頭上各有火光數尺。或上水（水上）行，或空
中坐。或入瓶，或處囊。或越牖，或透垣。唯於刀兵不得自在。
　　印度天氣熱，在家人多著白色衣，故在家人皆稱白衣。身為白衣，受比丘禮拜
，自稱是佛。誹謗禪律者，破佛法也。
　　常稱說神通，或能令人見到佛土，此皆鬼力所為，非為真實。讚歎行婬，將諸
猥媟不莊嚴之事，以為傳法。
　　此名天地大力山精、海精、風精、河精、土精，一切草木，積劫精魅，或復龍
魅，或壽終仙，再活為魅。或仙期終，計年應死，其形不化，他怪所附。年老成魔
，惱亂是人。
　　如果行人不覺，不知是魔，迷惑而相信，將來必當墮無間獄。
　　看了這段經文，令人感慨。末法時期，佛之正法不行，多以神通誑惑世人。不
知斷煩惱起大悲，是諸佛教。諸惡莫作，眾善奉行，自淨其意，是諸佛教。眾生學
佛，須是以利益眾生為主，自私之心不可有，害人之念不可生。不欺佛，不欺眾生
，不欺自己。須是「總教此心比日月，莫令方寸染纖塵。」如此日進月益，方是轉
凡成聖之路。當知學佛乃轉凡成聖之事業，豈可向鬼神較短長？
　　古德有的定中發通，急急捨去。只為神通不斷煩惱，不消業障，不增益道德，
不能轉凡成聖，為佛所不許。
　　律云，時婆裘園比丘虛誑妄語，向居士自稱得上人法。佛責曰，汝等痴人，實
得上人法，尚不應向人說，況復未得？
　　未得而說，犯大妄語，罪在阿鼻，棄佛法邊外。若實得上人法，無因緣向人說
者，於五篇中犯第三篇。十誦律云，犯第三篇罪，墮在燒煮覆障地獄。燒煮地獄，
即八熱地獄。覆障地獄，即八寒地獄。
　　若不說是修得，謂是報得；或謂他人得，不謂自得；或取滅時向他人說，皆不
犯。
　　有一次我聞人言，我以慧眼，見某事某物。此實大妄語，彼不知慧眼者，是智
慧觀照，假名慧眼，非是能見物也。思益經云：「若有所見，不名慧眼，慧眼不見
有為法，不見無為法。」
　　當知佛法於現前後世利益眾生，是轉凡成聖的事業，是除惑證真的聖教。奉勸
讀者諸賢，賢聖事業須珍重，莫向神童巫婆學伎倆。
　　<經>【又善男子。受陰虛妙不遭邪慮。圓定發明三摩地中。心愛入滅妍究化性
　　　貪求深空。爾時天魔候得其便。飛精附人口說經法。其人終不覺知魔著
　　　。亦言自得無上涅槃。來彼求空善男子處敷座說法。於大眾內其形忽空
　　　。眾無所見還從虛空。突然而出存沒自在。或現其身洞如璃。或垂手
　　　足作旃檀氣。或大小便如厚石蜜。誹毀戒律輕賤出家。口中常說無因無
　　　果。一死永滅無復後身。及諸凡聖雖得空寂。行貪欲受其欲者。亦得
　　　空心撥無因果。此名日月薄蝕精氣。金玉芝草麟鳳龜鶴。經千萬年不死
　　　為靈出生國土。年老成魔惱亂是人。厭足心生去彼人體。弟子與師多陷
　　　王難。汝當先覺不入輪迴。迷惑不知墮無間獄。】</經>
　　心愛入滅，妍（研）究化性，貪求深空。
　　此是著空人，彼不知一切法本自不生，本自寂滅，何待另求入滅？
　　以彼人貪空故，邪師說法，忽自身空，令眾無所見。當知佛說空性，非是「有
」外空，亦非滅有空。而是有無自性，其性本空也。
　　或現身如璃，或作旃檀香，或令大小便如厚石蜜（有云石蜜即冰糖）。
　　毀謗戒律，輕賤出家人。常說無因無果，一死永滅，無有後身，亦無賢聖……
。
　　此名日月薄蝕精氣，金玉芝草，麟鳳龜鶴，經千萬年不死為靈，出生國土，年
老成魔，惱亂是人。行人若迷惑不知，墮無間獄。
　　<經>【又善男子。受陰虛妙不遭邪慮。圓定發明三摩地中。心愛長壽辛苦研幾
　　　。貪求永歲棄分段生。頓希變易細相常住。爾時天魔候得其便。飛精附
　　　人口說經法。其人竟不覺知魔著。亦言自得無上涅槃。來彼求生善男子
　　　處敷座說法。好言他方往還無滯。或經萬里瞬息再來。皆於彼方取得其
　　　物。或於一處在一宅中。數步之間令其從東詣至西壁。是人急行累年不
　　　到。因此心信疑佛現前。口中常說十方眾生皆是吾子。我生諸佛。我出
　　　世界我是元佛。出生自然不因修得。此名住世自在天魔使其眷屬。如遮
　　　文茶及四天王毘舍童子。未發心者利其虛明。食彼精氣或不因師。其修
　　　行人親自觀見。稱執金剛與汝長命。現美女身盛行貪欲。未逾年歲肝腦
　　　枯竭。口兼獨言聽若魅。前人未詳多陷王難。未及遇刑先已乾死。惱
　　　亂彼人以至殂殞。汝當先覺不入輪迴。迷惑不知墮無間獄。】</經>
　　此是心愛長壽。分段生者，六道之生死也。變易是微細生死，念念遷流也。
　　於他方萬里之遙，瞬息往還。總之，皆以邪術惑人。口中常說下，皆誑惑眾生
之言。
　　此名住世自在天魔，即欲界第六天天魔，魔波旬也。使其眷屬，遮文茶，譯為
怒神，即起尸鬼。毘舍童子，即毘舍遮，噉精氣鬼……。
　　餘文易解，不多解釋。
　　<經>【阿難當知是十種魔於末世時。在我法中出家修道。或附人體或自現形。
　　　皆言已成正遍知覺。讚歎婬欲破佛律儀。先惡魔師與魔弟子婬婬相傳。
　　　如是邪精魅其心腑。近則九生多踰百世。令真修行總為魔眷。命終之後
　　　畢為魔民。失正遍知墮無間獄。汝今未須先取寂滅。縱得無學留願入彼
　　　末法之中起大慈悲。救度正心深信眾生。令不著魔得正知見。我今度汝
　　　已出生死。汝遵佛語名報佛恩。】</經>
　　如是想陰十種魔，於末法中，或出家修道，混入佛門，或附人身，或自現形。
自稱成佛，讚歎婬欲，破佛律儀。
　　先惡魔師，與魔弟子。謂上來所說十種魔所附之人為人師者，與其座下聞法之
弟子，皆婬婬相傳。
　　近則九生，多踰百世。圓瑛大師謂，百年為一生，九生九百年也。三十年為一
世，百世者三千年也。因不得解，故依之。九生百世以後，去聖時遙，正法不存，
雖欲求真修行，卻誤歸魔眷屬。死為魔民，失佛正遍知，墮無間獄。
　　汝今未須先取寂滅下，勉阿難修菩薩行，度眾生也。如是方為上報佛恩也。
　　<經>【阿難如是十種禪那現境。皆是想陰用心交互故現斯事。眾生頑迷不自忖
　　　量。逢此因緣迷不自識謂言登聖。大妄語成墮無間獄。汝等必須將如來
　　　語。於我滅後傳示末法。遍令眾生開悟斯義。無令天魔得其方便。保持
　　　覆護成無上道。】</經>
　　令阿難以佛語傳示末法，勿令魔障，得成無上道。
</檔>
