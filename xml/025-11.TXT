<檔>
<篇>大佛頂如來密因修證了義諸菩薩萬行首楞嚴經拾遺</篇>
<節>大佛頂如來密因修證了義諸菩薩萬行首楞嚴經拾遺</節>
<節>大佛頂如來密因修證了義諸菩薩萬行首楞嚴經拾遺卷第十</節>
　　<經>【阿難彼善男子。修三摩提想陰盡者。是人平常夢想銷滅寤寐恒一。覺明
　　　虛靜猶如晴空。無復重前塵影事。觀諸世間大地河山如鏡鑑明。來無
　　　所粘過無蹤跡。虛受照應了罔陳習唯一精真。生滅根元從此披露。見諸
　　　十方十二眾生。畢殫其類。雖未通其各命由緒。見同生基猶如野馬熠熠
　　　清擾。為浮根塵究竟樞穴。此則名為行陰區宇。若此清擾熠熠元性。性
　　　入元澄一澄元習。如波瀾滅化為澄水名行陰盡。是人則能超眾生濁。觀
　　　其所由幽隱妄想以為其本。】</經>
　　是人平常夢想銷滅，寤寐恒一。
　　凡所有想，皆取相妄生，故曰夢想。今想陰既盡，不取有為諸相，故夢想銷滅
。取相之想，醒時妄想睡時夢，既然夢想銷滅，故寤寐恒一，無妄想也。
　　覺明虛靜猶如晴空，是形容此時心境。此時想陰既盡，心無妄想雜染，故覺明
虛靜猶如晴空般，萬里無雲也。
　　無復粗重前塵影事。
　　粗重者，煩惱也。前塵影事者，六塵緣影也。既不取諸有為相，故不因六塵緣
影而生煩惱。
　　觀諸世間大地河山，如鏡鑑明。
　　既不取著於相，則心如淨鏡，影來則現，影去不留。猶雁過長空，影落寒潭然
，如鏡之照影。此是想陰既盡的境界。來無所粘，過無蹤跡者。言心如淨鏡，影來
則現，影去不留也。雖然應形而照影，卻是毫無粘滯，了無舊習氣。罔者無也，陳
者舊也。無有陳跡，故惟一精真。
　　生滅根元，從此披露。
　　生滅根元者，行陰也。想陰既盡，則行陰顯露。故曰生滅根元從此披露。
　　見諸十方十二類生，皆盡其類。殫者盡也。此時雖未通達其各命由緒，及見同
分生基。但見其生滅不實，猶野馬熠熠……。
　　十二類生各命由緒者，業識種子也。十二類生同分生基者，行陰也。此時想陰
雖盡，行、識二陰猶在，故未通各命由緒及見十二類生同分生基。
　　僅見其生滅諸相不實，猶野馬般鼓動。莊子曰野馬，佛經曰陽焰。即田野間浮
動的陽氣，似有而無，不實也。想陰既盡，故見生滅諸相虛偽不實，然猶未通其各
命由緒，及見其同分生基。以未盡行、識二陰故，所以對於浮根四塵熠熠清擾之究
竟樞穴，未得其盡也。
　　樞者，門紐也。門紐凸出部分曰榫，凹入部分曰穴。樞穴者，動之微密處也。
此則名為行陰區宇。
　　若此清擾熠熠元性，性入元澄，一澄元習，如波瀾滅，化為澄水，名行陰盡。
　　清擾熠熠「元性」者，行陰根本也。眾生以行陰故，生滅遷流。元性者，生滅
遷流之根本性也。若行陰盡，性入元澄，入八識海也。八識海澄，則根本習氣波浪
不起，此時名行陰盡。
　　若得行陰盡，是人則能超眾生濁。觀其所由，幽隱妄想以為其本。幽隱妄想者
，行陰根本之妄想也。
　　<經>【阿難當知是得正知奢摩他中諸善男子凝明正心。十類天魔不得其便。方
　　　得精研窮生類本。於本類中生元露者。觀彼幽清圓擾動元。於圓元中起
　　　計度者。是人墜入二無因論。一者是人見本無因。何以故。是人既得生
　　　機全破。乘于眼根八百功德。見八萬劫所有眾生。業流灣環死此生彼。
　　　秖見眾生輪迴其處。八萬劫外冥無所觀。便作是解。此等世間十方眾生
　　　。八萬劫來無因自有。由此計度亡正遍知。墮落外道惑菩提性。二者是
　　　人見末無因。何以故。是人於生既見其根。知人生人悟鳥生鳥。烏從來
　　　黑鵠從來白。人天本畜生本橫。白非洗成黑非染造。從八萬劫無復改
　　　移。今盡此形亦復如是。而我本來不見菩提。云何更有成菩提事。當知
　　　今日一切物象皆本無因。由此計度亡正遍知。墮落外道惑菩提性。是則
　　　名為第一外道立無因論。】</經>
　　當知是得正知奢摩他中諸善男子，謂是諸善男子，不為想陰所惑，於奢摩他中
已得正知，已入正受。凝明正心者，想陰已破，故十類天魔不得其便。
　　以想陰盡行陰現，行陰乃生滅之根本，故曰方得精研窮生類本，行人於此若不
生計著，便可進破行陰。若生計度，便墮二無因論。
　　二無因邪見者，一、見本無因，即根本無因，始無因也。二、末無因，即終無
因也。
　　一、本無因過者，此人既得生機全破，生機破者，想陰盡行陰顯露也。此人既
得行陰顯露，乘眼根八百功德力，能見八萬劫事，八萬劫以前，昧然不知，以不知
故，便謂八萬劫前，無因自有。由此計度本無因，失正遍知，墮於外道，惑菩提性
。
　　二、末無因過者，此人既見本無因，以是類推，當知末亦無因。本末無因，故
一切萬法本來如是，非有因果之轉易也。換句話說，非是行善生人天，行惡墮三塗
。而是人永遠是人，畜永遠是畜。故自謂人生人，鳥生鳥。人天永遠是豎形而立的
，畜生永遠是脊背橫天而走的。烏鴉本來是黑色的，鵠鳥本來是白色的。從八萬劫
來無因果轉變，今盡此形，乃至八萬劫後，亦復如是。
　　以此類推則知，我本不見菩提（本無因也），云何更成菩提（末無因也）？
　　由此計度，亡失正遍知，墮入外道，惑菩提性，是名第一外道立無因論。
　　<經>【阿難是三摩中諸善男子。凝明正心魔不得便。窮生類本觀彼幽清常擾動
　　　元。於圓常中起計度者。是人墜入四遍常論。一者是人窮心境性二處無
　　　因。修習能知二萬劫中。十方眾生所有生滅。咸皆循環不曾散失。計以
　　　為常。二者是人窮四大元四性常住。修習能知四萬劫中。十方眾生所有
　　　生滅。咸皆體恒不曾散失。計以為常。三者是人窮盡六根。末那執受心
　　　意識中。本元由處性常恒故。修習能知八萬劫中。一切眾生循環不失。
　　　本來常住窮不失性。計以為常。四者是人既盡想元。生理更無流止運轉
　　　。生滅想心今已永滅。理中自然成不生滅。因心所度計以為常。由此計
　　　常亡正遍知。墮落外道惑菩提性。是則名為第二外道立圓常論。】</經>
　　凝明正心，魔不得便。
　　想陰既盡，行陰顯露，故凝明正心魔不得便。以行陰顯露故，所以見彼幽清常
擾動元。常擾動之根本者，行陰也。元者，根本也。於中而起計度，是人墜入四遍
常論。
　　其所以墜入四遍常論者，以其不悟二諦，不知諸法無性能隨緣，隨緣本無性。
竟計度諸法實有，以致墜入四遍常論。
　　一者，是人窮心境性，二處無因……
　　是人執著心與境是有法，然卻求不到心與境之根本。不知心境二法，依他而有
。心依境現，境依心立。終無心外境，亦無境外心，此是一真法界。心境二者，依
他無性，無有根本。彼人竟窮心境之性，焉有因可得？
　　彼人如是修習，能知二萬劫中十方眾生所有生滅，咸皆循環，不曾散失，計以
為常。彼人見諸法緣生無已，不識因緣無性，竟執循環無失。
　　二者，是人窮四大元，四性常住……
　　此人不知四大緣生無性，無性緣成，不知四大皆空。竟執四大為有，而地水火
風四性常住。
　　如是修習，能知四萬劫中，十方眾生所有生滅，皆有四大其體，不曾散失，於
是計以為常。
　　三者，是人窮盡六根、末那、執受，心意識中本元由處，性常恒故……。
　　六根即前六識，末那即第七識，執受即第八識。心意識者，集起名心，即第八
識。思量名意，即第七識。了別名識，即前六識。此人不知八識因緣所生，以無性
為性。以無定性故，所以能變造一切。此人以不知故，竟執八識自性定有，其性常
恒。
　　如是修習，能知八萬劫中，一切眾生循環不失。以識性常恒故，一切眾生本來
常住，計以為常。
　　四者，是人既盡想元，生理更無流止運轉，生滅想心今已永滅，理中自然成不
生滅。
　　此人想陰根本既盡，生理更無流止運轉。生理者，即行陰也。此人既盡想陰，
心不取生滅相，便以為更無流止運轉，於是生滅想心永滅。卻不知行陰念念遷流。
念念遷流者，緣起事相也。緣起即是無性，無性即是緣成。故無生滅即是生滅，生
滅即是無生滅。非是生滅外另有無生滅，無生滅外另有生滅。而是生滅無性即無生
滅，無性隨緣即生滅。此人不如實知，竟於生滅外，計有不生滅。
　　由此四種計常，失正遍知，墮入外道。是名第二外道立圓常論。
　　<經>【又三摩中諸善男子。堅凝正心魔不得便窮生類本。觀彼幽清常擾動元。
　　　於自他中起計度者。是人墜入四顛倒見。一分無常一分常論。一者是人
　　　觀妙明心遍十方界。湛然以為究竟神我。從是則計我遍十方凝明不動。
　　　一切眾生於我心中自生自死。則我心性名之為常。彼生滅者真無常性。
　　　二者是人不觀其心。遍觀十方恒沙國土。見劫壞處名為究竟無常種性。
　　　劫不壞處名究竟常。三者是人別觀我心。精細微密猶如微塵。流轉十方
　　　性無移改。能令此身即生即滅。其不壞性名我性常。一切死生從我流出
　　　名無常性。四者是人知想陰盡見行陰流。行陰常流計為常性。色受想等
　　　今已滅盡名為無常。由此計度一分無常一分常故。墮落外道惑菩提性。
　　　是則名為第三外道一分常論。】</經>
　　於自他中，起計度者，於心於法計以為實也。換句話說，計度心與法為實有也
。不知心以法現，法以心立，心是法心，法是心法，心外無法，法外無心。心之與
法，悉因緣起，而非自性有。心是因緣心，心屬因緣則無自性，以無自性故，是以
不礙即一切法。法是因緣法，法屬因緣則無自性，以無自性故，是以不礙一切法唯
是一心。
　　既然心是法心，依他而無實，故心是如幻心。既然法是心法，亦依他而無實，
故法是如幻法。二者俱依他無實故，所以成唯識論云，於假說我法。
　　據理當知，常是因緣常，依他而無性，常既無性，全以無常而顯。無常是因緣
無常，亦依他而無性，無常既無性，全以常立。是故常者無常之常，無常者常之無
常，二者俱無定性，如是知者名如實知，如實知者為無上覺。若執定常定無常，即
非無上菩提。
　　假設定有常，此常必然相續，若不相續，則無所謂常。若相續者，必是前滅後
生。前滅後生，即是無常，故常者無常之常。無常之常，豈是定常？
　　假設定有無常，則無常便是生滅相續不斷。若無不斷，便無生滅相續，無生滅
相續，便非無常。以不斷者，非生非滅。故無常者，常之無常。常之無常，豈得謂
定無常？
　　故知常與無常，依他而無實性。若執無實性法為實有，乃顛倒也。是故不應於
自他中妄起計度，生一分常一分無常見。此是總說，以下別論。
　　一者是人觀妙明心，遍十方界，湛然以為究竟神我。從是則計我遍十方，凝明
不動……。
　　此人不知心是依他無性，以無性故，不礙橫遍豎窮。此人竟從依他起上，執虛
妄法為實有而入遍計執，執著無性為究竟神我。不知一切法依他無性，以一切法無
性故，是知一切法無我。一切法無我者，一切法無性也。我無自性，則我為無我之
我。無我無自性，則無我為我之無我。一切無有定法，是名阿耨多羅三藐三菩提。
　　此人竟顛倒執著，我心性名之為常，彼生滅者名之為無常。此是第一顛倒見。
　　二者是人不觀其心，遍觀十方恒沙國土。見劫壞處名究竟無常種性，劫不壞處
名究竟常。
　　以上第一顛倒見是執我，今見十方國土是執法。此人不知國土之成壞，成是壞
處成，壞是成處壞。成是壞處成，無壞則無成，故成不異壞。壞是成處壞，無成則
無壞，故壞不異成。此人強作分別執著，故是顛倒見。
　　三者是人別觀我心，精細微密猶如微塵，流轉十方性無移改……。
　　此人今番別觀我心，是捨人執我，執我心為常，我身為無常。精細微密猶如微
塵者，如微塵般難見也。此人執心性流轉十方無改是常，從心流出此身，即生即滅
是無常。
　　四者是人知想陰盡，見行陰流。行陰常流，計為常性，色受想等今已滅盡，名
為無常。
　　此人不知色受想行，皆因緣現，緣起性空非實有，故心經云，五陰皆空。此人
不如實知，竟謂行陰常流為常性。行陰者念念遷流，焉得為常？色受想等皆空，空
法不得謂常，亦不得謂無常。則彼三法，焉得為無常？
　　最後結論，由於計一分常一分無常故，墮外道惑菩提，名為第三外道一分常論
。
　　<經>【又三摩中諸善男子。堅凝正心魔不得便窮生類本。觀彼幽清常擾動元。
　　　於分位中生計度者。是人墜入四有邊論。一者是人心計生元流用不息。
　　　計過未者名為有邊。計相續心名為無邊。二者是人觀八萬劫。則見眾生
　　　八萬劫前寂無聞見。無聞見處名為無邊。有眾生處名為有邊。三者是人
　　　計我遍知得無邊性。彼一切人現我知中。我曾不知彼之知性。名彼不得
　　　無邊之心但有邊性。四者是人窮行陰空。以其所見心路籌度。一切眾生
　　　一身之中。計其咸皆半生半滅。明其世界一切所有。一半有邊一半無邊
　　　。由此計度有邊無邊。墮落外道惑菩提性。是則名為第四外道立有邊論
　　　。】</經>
　　分位者，時分與地位之謂。以現代語言之，即一切事物之時間性，與空間地位
。然於一真法界中，時分與地位，本不可分本不可得，故分位者皆顯假立法之詞。
例如時間無限，三世平等，本無過去現在未來可得，眾生分別，假立過去現在未來
。空間無限，例如虛空，本無分東南西北，眾生分別，假立東方虛空，南方虛空，
西方虛空，北方虛空。故分位者，顯假立法之詞，而實不可得。
　　於分位中生計度者，是人墜四有邊論。
　　一者是人心計生元流用不息。計過未者，名為有邊。計相續心，名為無邊。
　　生元者，行陰也。是人於行陰計度過去未來，則立有邊論。因為過去有滅，未
來有生故。見現在心相續不斷，則計無邊。此人以有所得心，生如是計著。
　　二者是人觀八萬劫……。
　　此人只能見八萬劫，八萬劫前，寂無聞見。於是以有所得心妄生計度，無聞見
處，計為無邊。有眾生處，計為有邊。
　　三者是人計我遍知，得無邊性。彼一切人現我知中，我曾不知彼之知性，名彼
不得無邊之心，但有邊性。
　　此人以有所得心，計度我能遍知，即是無邊心性。以我心性無邊故，所以彼一
切人，現於我知中。既然我之知是無邊的，而彼一切人之知，不現於我無邊知中，
以我無邊知，不知彼之知性故，所以彼一切人不得無邊，但名有邊。
　　四者是人窮行陰空，以其所見心路籌度，一切眾生一身之中，計其咸皆半生半
滅。明其世界一切所有，一半有邊一半無邊。
　　此人以有所得心，窮求行陰空，以其定力研窮行陰也。不知行陰本自無性，本
不可得，何有窮空可得？彼人竟以有所得見籌度一切眾生，一身之中皆半生半滅。
換句話說，皆前滅後生相續無盡也。半生半滅則有邊，相續性則無邊。
　　世界一切所有亦復如是，半成半壞相續無盡。半成半壞名有邊，相續無盡名無
邊。
　　是人由計度有邊無邊故，墮入外道，惑菩提性，是名第四外道，立有邊論。
　　<經>【又三摩中諸善男子。堅凝正心魔不得便窮生類本。觀彼幽清常擾動元。
　　　於知見中生計度者。是人墜入四種顛倒。不死矯亂遍計虛論。一者是人
　　　觀變化元。見遷流處名之為變。見相續處名之為恒。見所見處名之為生
　　　。不見見處名之為滅。相續之因性不斷處名之為增。正相續中中所離處
　　　名之為減。各各生處名之為有。互互亡處名之為無。以理都觀用心別見
　　　。有求法人來問其義。答言我今亦生亦滅。亦有亦無亦增亦減。於一切
　　　時皆亂其語。令彼前人遺失章句。二者是人諦觀其心。互互無處因無得
　　　證。有人來問唯答一字但言其無。除無之餘無所言說。三則是人諦觀其
　　　心。各各有處因有得證。有人來問唯答一字但言其是。除是之餘無所言
　　　說。四者是人有無俱見。其境枝故其心亦亂。有人來問答言亦有即是亦
　　　無。亦無之中不是亦有。一切矯亂無容窮詰。由此計度矯亂虛無。墮落
　　　外道惑菩提性。是則名為第五外道四顛倒性。不死矯亂遍計虛論。】</經>
　　於知見中，生計度者。
　　在心曰知，在眼曰見。是人知見，皆不了義，故生四種顛倒。何故不知見於了
義？彼不知一切法性空緣成，緣起性空。性空緣成，則離「恒」「滅」「減」「無
」句。緣起性空，則離「變」「生」「增」「有」句。以離變恒、生滅、增減、有
無，故離亦變亦恒，亦生亦滅，亦增亦減，亦有亦無句。變即非恒，恒即非變，乃
至有即非無，無即非有。既離亦有亦無等句，據理亦離非變非恒，非生非滅，非增
非減，非有非無句。
　　如是四句皆離，執見不生，凡情知見揀盡，了無罣礙，謂之開佛知見。此人泥
於凡情知見，落遍計執，故有四種顛倒。
　　不死矯亂者，是人以不得了義，自知錯誤答人，便落生死。如果一生不錯誤答
人，命終後可生長壽天。於是矯亂作答，無容窮詰。
　　一者是人觀變化元，見遷流處，名之為變，見相續處，名之為恒……。
　　變化元者，行陰也。是人觀乎行陰，見念念遷流處，則名之為變，見相續無盡
處，則名之為恒；見其所見，則名之為生，不見其所不見，則名之為滅；相續之因
，其性不斷，則以為增，正相續中，即前滅後生之間，其中間非生亦非滅，則以為
減；各各生處，名之為有，互互亡處，名之為無。此是以理都觀乎行陰，卻以遍計
執心，別見變恒、生滅等二法。
　　彼不知變恒、生滅、增減、有無等，皆因緣現。因緣現法無有自性，法無自性
即是性空，空無自性便能隨緣。是人見於緣起，便謂變、謂生、謂增、謂有，於是
生乎邊見。卻不知緣起即是性空，不得定謂變生增有。是人僅見性空，便謂恒、謂
滅、謂減、謂無，於是生乎邊見。卻不知性空即是緣起，不得定謂恒滅減無。
　　是人以計著邊見故，有來求法者便答言，我今亦生亦滅，亦有亦無，亦增亦減
。矯亂其語，令彼前人遺失章句。遺失章句者，錯亂教理也。
　　二者是人諦觀其心，互互無處，因無得證，有人來問，唯答一字，但言其無。
　　但言其無，是單執空邊。彼不知空是緣起，空無自性，空即是有也。故心經云
，空不異色，空即是色。因無得證者，偏證空理也。
　　三者是人諦觀其心，各各有處，因有得證。有人來問，唯答一字，但言其是。
　　此是偏證緣起邊，偏執於有。不知緣起性空，有即是空。心經云色不異空，色
即是空。
　　四者是人有無俱見，其境枝故，其心亦亂。有人來問，答言亦有即是亦無，亦
無之中不是亦有。
　　其境枝者，枝岐也，有者必滅，滅者不復更生也。亦有即是亦無者，彼僅見生
者必死，有者必滅也。亦無之中不是亦有者，彼以為一滅永寂，不復更生也。
　　一切矯亂，毫無根據，無容窮詰。由於計度矯亂虛無，墮入外道，惑菩提性。
此名第五外道四顛倒性，不死矯亂，遍計執虛妄論也。
　　<經>【又三摩中諸善男子。堅凝正心魔不得便窮生類本。觀彼幽清常擾動元。
　　　於無盡流生計度者。是人墜入死後有相發心顛倒。或自固身云色是我。
　　　或見我圓含遍國土云我有色。或彼前緣隨我迴復云色屬我。或復我依行
　　　中相續云我在色。皆計度言死後有相。如是循環有十六相。從此惑計畢
　　　竟煩惱畢竟菩提。兩性並驅各不相觸。由此計度死後有故。墮落外道惑
　　　菩提性。是則名為第六外道。立五陰中死後有相心顛倒論。】</經>
　　於無盡流，生計度者。
　　是人觀行陰遷流無盡，而生計度也。於是墮死後有，致令其心顛倒。
　　或自固身，云色是我。
　　此是執著色身即我，成其顛倒。何以故？若色即我，色是生滅法，色滅時我亦
應滅。若我不滅，色身亦應不滅。彼不知色身與我，俱緣生無性，豈可計度？
　　或見我圓含遍國土，云我有色。
　　云我有色者，謂色在我中也。若色在我中，應是我大色小。若我大色小，應有
某部份我不是色。若有部份我不是色，何得謂我圓含遍一切？
　　或彼前緣，隨我迴復，云色屬我。
　　此是計度，離色有我。前緣者，前緣於外色也。隨我迴復云色屬我者，計度我
在色外也。此實顛倒，何以故？如果我在色外，應是打色身，我不痛；色身造業，
我不受報。
　　或復我依行中相續，云我在色。
　　前僅言色，實是於五陰皆作如是計。即計即五陰是我，離五陰有我，五陰在我
中，我在五陰中。然是人僅及行陰，故祇得十六句。
　　我依行中相續，云我在色者。謂我在色受想行中也。若如此者，應是色受想行
大，而我小。請問何部分色受想行，非是我呢？
　　如是計度，皆言死後有相。如是循環有十六相者，因為色受想行各有四句，乃
成十六相。
　　由於如此計度，於是執著煩惱畢竟是煩惱，菩提畢竟是菩提，煩惱與菩提併行
，各不相觸。如此計度死後有故，墮外道惑菩提。是名第六外道，立五陰中死後有
相，心顛倒論。
　　<經>【又三摩中諸善男子。堅凝正心魔不得便窮生類本。觀彼幽清常擾動元。
　　　於先除滅色受想中生計度者。是人墜入死後無相發心顛倒。見其色滅形
　　　無所因。觀其想滅心無所繫。知其受滅無後連綴。陰性銷散。縱有生理
　　　而無受想與草木同。此質現前猶不可得。死後云何更有諸相。因之勘校
　　　死後相無。如是循環有八無相。從此或計涅槃因果一切皆空。徒有名字
　　　究竟斷滅。由此計度死後無故。墮落外道惑菩提性。是則名為第七外道
　　　。立五陰中死後無相心顛倒論。】</經>
　　於先除滅，色受想中，生計度者，是人墜入死後無相，發心顛倒。
　　此人已見色受想三陰滅便無，故計行陰及一切法，亦復終歸斷滅。前第六計度
，計度死後有相，今復計度死後無相。故前後二計，均取相之見。若不取有相，有
既無相則不礙無。若不取無相，無既無相則不礙有。一切法無相是為實相，故曰諸
法實相。實相無相無不相，故曰實相諸法。諸法實相者，俗諦即真諦也。實相諸法
者，真諦即俗諦也。俗即真故緣起性空，真即俗故性空緣起。緣起性空，故有非有
相，是為幻有。性空緣起，故無非無相，是為幻無。有非有相，無非無相，是諸法
實相。今此人計度死後無相，故發心顛倒。
　　見其色滅形無所因，觀其想滅心無所繫，知其受滅無後連綴。
　　色滅形無所因者，身斷滅也。心取相為想，想既滅故心無所繫。身心連持故有
受，身心既滅，故受滅無後連綴。如是則五陰性銷散，縱有生理，而無受想。縱有
生理者，縱有行陰也。縱有行陰，而無受想，故與草木同。
　　此質現前，猶不可得，死後云何更有諸相？
　　此質者，色心也。現前者，縱有生理也。色心現前，尚無受想，何況死後能有
諸相嗎？所以是人執著死後無相。
　　如是循環，有八無相。
　　以是類推，色受想行四陰，現前死後皆歸無相，乃有八無相。
　　從此或計涅槃因果一切皆空，徒有名字，究竟斷滅。
　　涅槃因果一切皆空者，現前為因，死後為果。現前無相，故因空；死後無相，
故果空。既然因果皆空，故涅槃者徒有名字，究竟斷滅。
　　由於計度死後無故，墮外道惑菩提性。是名第七外道，立五陰中死後無相，心
顛倒論。以心顛倒，是故見法顛倒也。
　　<經>【又三摩中諸善男子。堅凝正心魔不得便窮生類本。觀彼幽清常擾動元。
　　　於行存中兼受想滅。雙計有無自體相破。是人墜入死後俱非起顛倒論。
　　　色受想中見有非有。行遷流內觀無不無。如是循環窮盡陰界。八俱非相
　　　隨得一緣。皆言死後有相無相。又計諸行性遷訛故。心發通悟有無俱非
　　　虛實失措。由此計度死後俱非。後際昏瞢無可道故。墮落外道惑菩提性
　　　。是則名為第八外道。立五陰中死後俱非心顛倒論。】</經>
　　於行存中，兼受想滅，雙計有無，自體相破。
　　此人見色受想三陰已滅，以此例知行陰亦無。於是計度色受想行四陰非有。同
時此人見行陰存，以此例知色受想三陰亦有。於是計度色受想行四陰非無。乃自體
相破，以非有非無自相破故。以故墜入死後俱非，起顛倒論。
　　色受想中，見有非有，行遷流內，觀無不無。如是循環窮盡陰界，八俱非相…
…。
　　此人計度色受想三陰滅，故執前三陰非有。不知性空現無，緣起現有。三陰滅
者，性空也。性空即是緣起，何嘗非有？故曰見有以為非有。行陰遷流，乃緣起所
現，而緣起即是性空，何嘗非無？是人妄生計度，故成顛倒。
　　如是循環，窮盡陰界，八俱非相。……
　　以色受想三陰非有，例乎行陰，則行陰亦復非有。以行陰非無，例乎色受想三
陰，則三陰亦非無。如是則色受想行四陰，俱非有非無。於是成八俱非相。
　　隨得一緣者，隨得一陰也。非無即是有相，非有即是無相，故於任何一陰中，
皆言死後有相、無相。
　　又計諸行，性遷訛故，心發通悟，有無俱非，虛實失措。
　　又於行陰中，計度其性遷流改變，皆是前滅後生。心發通悟者，心生計著也。
心生計著滅而生，生而滅，無而有，有而無。無而有則非無，有而無則非有。非有
則虛，非無則實，以致虛實失措。
　　彼不知有無二相，俱皆緣生無性，以無性故，所以有不礙無，無不礙有。非是
有無二相，確實存在也。
　　由此計度死後俱非，後際昏瞢，無可道故。
　　是人計度死後非有，是不知性空緣起也。是人計度死後非無，是不知緣起性空
也。由於不知性空緣起，緣起性空故，於是對於後際昧然無知。以於後際昧然無知
故，所以認為後際非有非無。無可道者，彼以為後際非有非無也。
　　於是墮外道，惑菩提性，是名第八外道，立五陰中，死後俱非，心顛倒論。
　　<經>【又三摩中諸善男子。堅凝正心魔不得便窮生類本。觀彼幽清常擾動元。
　　　於後後無生計度者。是人墜入七斷滅論。或計身滅。或欲盡滅或苦盡滅
　　　。或極樂滅或極捨滅。如是循環窮盡七際。現前銷滅滅已無復。由此計
　　　度死後斷滅。墮落外道惑菩提性。是則名為第九外道。立五陰中死後斷
　　　滅心顛倒論。】</經>
　　於後後無，生計度者。
　　於行陰念念滅，而計其無也。此與前第七計死後無相稍異，前第七計，是過去
色受想三陰滅，而計死後無相。今以行陰而推未來，計後後無。
　　此人不知念念滅者性空也，若其性不空，便是定法，定性之法，焉得念念滅？
故知無者性空，性空緣起，所以不斷相續，相續不斷，乃成念念滅。
　　是人墜入七斷滅論。
　　是人計七處斷滅者，據長水云，欲界人天一處，初禪二處，二禪三處，三禪四
處，四禪及無色天五處，色受想陰已滅六處，行陰當滅七處。
　　或計身滅，欲界人天計身有欲，計身滅者，欲界人天滅也。或欲盡滅，欲盡者
初禪也，初禪滅故曰欲盡滅。或苦盡滅，二禪定生喜樂，故名苦盡。苦盡滅者，二
禪滅也。或極樂滅，三界內三禪最樂，極樂者三禪也。或極捨滅，四禪捨念清淨，
故曰極捨。及四無色天亦滅，總說三界俱滅。更加色受想已滅，行陰當滅，是為七
處滅。
　　如是循環，窮盡七際，現前銷滅，滅已無復。
　　如上七處，現前皆當銷滅，滅後無再生之理。
　　由此計度死後斷滅，墮外道惑菩提，是名第九外道，立五陰中死後斷滅，心顛
倒論。
　　<經>【又三摩中諸善男子。堅凝正心魔不得便窮生類本。觀彼幽清常擾動元。
　　　於後後有生計度者。是人墜入五涅槃論。或以欲界為正轉依。觀見圓明
　　　生愛慕故。或以初禪性無憂故。或以二禪心無苦故。或以三禪極悅隨故
　　　。或以四禪苦樂二亡。不受輪迴生滅性故。迷有漏天作無為解。五處安
　　　隱為勝淨依。如是循環五處究竟。由此計度五現涅槃。墮落外道惑菩提
　　　性。是則名為第十外道。立五陰中五現涅槃心顛倒論。】</經>
　　此人迷緣起幻有為實有，故有此執。
　　五涅槃論者，即執欲界人天，初禪，二禪，三禪，四禪等五處為涅槃也。
　　正轉依，轉依者轉生死依涅槃也。
　　或以欲界為正轉依，此人以為於欲界中，求長生不死，即是涅槃也。
　　或以初禪性無憂故，初禪離欲生喜樂，故曰性無憂。或以二禪心無苦故，二禪
定生喜樂，故無苦惱。或以三禪極悅隨故，三禪極樂也。或以四禪捨念清淨，苦樂
雙亡，再不受輪迴生滅。
　　此人不知三界內，皆是有漏，竟迷作究竟無為。安隱者，涅槃異名也。此人迷
有漏天，作涅槃想，以為是勝淨轉依處。
　　如是循環五處皆究竟有，由此計度五處現前，皆為涅槃。以致墮外道惑菩提，
是名第十外道，立五陰中，五現前涅槃，心顛倒論。
　　<經>【阿難如是十種禪那狂解。皆是行陰用心交互故現斯悟。眾生頑迷不自忖
　　　量。逢此現前以迷為解自言登聖。大妄語成墮無間獄。汝等必須將如來
　　　心。於我滅後傳示末法。遍令眾生覺了斯義。無令心魔自起深。保持
　　　覆護消息邪見。教其身心開覺真義。於無上道不遭枝岐。勿令心祈得少
　　　為足。作大覺王清淨標指。】</經>
　　佛令阿難，持斯義覺了末法眾生。
　　汝等必將如來心，將如來語，傳示末世也。
　　者，孽也。
　　勿令心祈，得少為足。
　　勿令末法眾生，有所祈求，有所取著，少有所得，便以為滿足也。
　　作大覺王清淨標指者，係佛勉阿難，於末法中，代佛宣化也。
　　<經>【阿難彼善男子。修三摩提行陰盡者。諸世間性幽清擾動。同分生機倏然
　　　墮裂。沉細綱紐補特伽羅。酬業深脈感應懸絕。於涅槃天將大明悟。如
　　　後鳴瞻顧東方已有精色。六根虛靜無復馳逸。內外湛明入無所入。深
　　　達十方十二種類受命元由。觀由執元諸類不召。於十方界已獲其同。精
　　　色不沈發現幽祕。此則名為識陰區宇。若於群召已獲同中。銷磨六門合
　　　開成就。見聞通鄰互用清淨。十方世界及與身心。如吠璃內外明徹名
　　　識陰盡。是人則能超越命濁。觀其所由罔象虛無。顛倒妄想以為其本。】</經>
　　同分生機，倏然隳裂（墮裂誤也），沉細綱紐。補特伽羅，酬業深脈感應懸絕
。
　　諸世間性幽清擾動者，行陰也。十二類生同分生機者，亦行陰也。今行陰既盡
，故曰倏然隳裂。
　　綱者網之綱，紐者衣領之紐，皆喻樞要也。沉細綱紐者，指微細行陰言。補特
伽羅譯數取趣，即十二類生也。微細行陰，乃十二類生流轉生死之微細綱紐。微細
綱紐係因，補特伽羅係果報，今行陰既盡其因已破，故補特伽羅酬業之深脈（行陰
）已無。是時生死因果雙亡，所以說感應懸絕。
　　於涅槃天，將大明悟。
　　行陰已盡，鄰近佛究竟涅槃，故曰將大明悟。
　　如雞後鳴是譬喻晨雞三唱，天將明矣。
　　六根虛靜，無復馳逸。
　　行陰已盡，六根雖存，識不馳散，故曰六根虛靜，無復馳逸。
　　內外湛明，入無所入。
　　長水作內內湛明，今仍依經文作解。既已識不馳散，則內根不著，外塵不染，
故曰入無所入。
　　深達十方十二類受命元由。受命元由者，即識陰也。觀由執元，即執著識陰區
宇也。雖識陰未破，然已不受業繫，故曰諸類不召。
　　既已深達識陰，則知十方眾生，皆依識所生，乃已獲其同。精色不沉，謂所觀
識陰已顯也。十二類生，同以識陰受生，識為十二類受命元由，此元由至為幽祕。
　　心經云五陰皆空，行人至此，雖已見識陰，然猶未究盡真空，故名為識陰區宇
。
　　若於群召已獲同中，銷磨六門，合開成就，見聞通鄰互用清淨。
　　群召者，業繫也。行陰既盡業不為繫，已獲其同者，已見識陰也。六根者，識
心之分別用也。六用不行，分別不生，故曰銷磨六門。合開成就者，六用不行，則
返流全一，合則分別而無分別，乃無分別智。開則無分別而分別，乃差別智。如是
成就後，則明而不循根，寄根明得發也。故見聞覺知之用，通鄰清淨。
　　行者到此地步，則世界身心內外明徹，如吠璃。此名識陰盡，此人能超命濁
。以識陰為十二類生，受命元由，識陰既盡，故能超命濁。罔象虛無顛倒妄想者，
識陰本空，顛倒執有，故為罔象虛無顛倒妄想。
　　<經>【阿難當知是善男子窮諸行空。於識還元已滅生滅。而於寂滅精妙未圓。
　　　能令己身根隔合開。亦與十方諸類通覺。覺知通能入圓元。若於所歸
　　　立真常因生勝解者。是人則墮因所因執。娑毘迦羅所歸冥諦成其伴侶。
　　　迷佛菩提亡失知見。是名第一立所得心。成所歸果違遠圓通。背涅槃城
　　　生外道種。】</經>
　　善男子至此行陰已空，識陰已現，故曰於識還元。此時已滅生滅，以行陰空故
。然滅生滅之「滅」未滅，以識陰猶存故。所以說於寂滅精妙未圓。
　　能令己身根隔合開，亦與十方諸類通覺。覺知通能入圓元。
　　識陰現故，己之根身六用歸一性則合，一性起六用則開，故曰己身根隔合開。
己身與十方眾生，生滅根元，同一識性，故曰與十方諸類通覺。者玄遠不二，與
十方同一識性通不二，故能入圓元。
　　若於所歸，立真常因，生勝解者。……
　　此是言行人生計著也。如果不達識陰空，而計著識陰是真常因。生勝解者，以
識陰為真常因，生決定意也。
　　是人墮因所因執，執一切萬法之因，為識陰也，故曰墮因所因執。
　　娑毘迦羅，外道師名。冥諦者，外道思惟識陰，不能了知，便計此識從冥漠處
生，故稱冥諦。彼以為一切世間，以此冥諦為本性。
　　是人迷佛菩提，失正知見。是名第一立所得心，成所歸果，違遠圓通，背涅槃
城，生外道種。
　　如是外道，執冥諦為能生一切法之決定因。不知無有定法方為無上菩提，故迷
佛菩提，失正知見。當知有所得，皆是外道，無所得方為佛道。彼以有所得故，違
圓通背涅槃，生外道種。
　　<經>【阿難又善男子。窮諸行空已滅生滅。而於寂滅精妙未圓。若於所歸覽為
　　　自體。盡虛空界十二類內所有眾生。皆我身中一類流出生勝解者。是人
　　　則墮能非能執。摩醯首羅現無邊身。成其伴侶。迷佛菩提亡失知見。是
　　　名第二立能為心。成能事果違遠圓通。背涅槃城生大慢天我遍圓種。】</經>
　　若於所歸，覽為自體。
　　前計己身及十方眾生，生滅根元同一識陰。既然識陰遍一切，乃轉計識陰即我
自體，故曰若於所歸覽為自體。
　　既然識陰為我自體，而十二類所有眾生，皆以識為生元，故執所有眾生，皆我
身中一類流出。若如此思惟生勝解者，是人則墮能非能執。
　　能非能執者，有二意，一者我為能生，所有眾生皆非能生。二者五陰皆空，一
切法無生，故知識陰非能生，今執為能生，故曰能非能執。
　　摩醯首羅天，即大自在天，居色界頂。彼天以為一切眾生皆我身所現（以識遍
一切故），故彼自以為現無邊身。是人執識為自體，故摩醯首羅成其伴侶。
　　於是迷佛菩提，失正知見，名第二立能為心成能事果，以為所有眾生皆我身中
流出故。乃違圓通背涅槃，生大慢天，以為我身遍圓種性。大慢天者，摩醯首羅天
也。彼天自以為能生萬物，為萬物父，故名大慢天。
　　<經>【又善男子。窮諸行空已滅生滅。而於寂滅精妙未圓。若於所歸有所歸依
　　　。自疑身心從彼流出十方虛空咸其生起。即於都起所宣流地。作真常身
　　　無生滅解。在生滅中早計常住。既惑不生亦迷生滅。安住沈迷生勝解者
　　　。是人則墮常非常執。計自在天成其伴侶。迷佛菩提亡失知見。是名第
　　　三立因依心。成妄計果違遠圓通。背涅槃城生倒圓種。】</經>
　　若於所歸，有所歸依。
　　上段文是若於所歸覽為自體，是於識生我執。今於識生法執，以為所歸依之識
，是有所歸之法。於是疑自己身心，及十方虛空，一切諸法，皆從彼法生起。
　　都起所宣流地者，即識陰也。即於識陰，作真常身。既然以識陰為真常，所以
起無生無滅之決定解。
　　在生滅中早計常住，既惑不生，亦迷生滅。
　　諸法不生者，性空也。諸法生滅者，緣起也。性空能隨緣，隨緣則無性。性空
緣起，緣起性空，此中無有定法。此人不如實知，竟執著定有生滅，於生滅中復執
著定有不生不滅常住之識陰。於畢竟空中，執著究竟有法，所以既惑不生，亦迷生
滅。既惑不生者，不如實知性空也。亦迷生滅者，不如實知緣起也。於不如實知中
，安住於沈迷，生決定之勝解，是人則墮常非常。執著定有之識陰，能生萬法為常
，執著定有之一切法，被識所生為無常。
　　計自在天能生一切法為常，而事該天以成伴侶。
　　迷佛菩提，失正知見，是名第三立因依心，計識陰為能生之因也。成妄計果者
，不知五陰皆空，竟執其為有也。以致違圓通背涅槃，生顛倒想，以為識陰為圓種
也。
　　<經>【又善男子窮諸行空已滅生滅。而於寂滅精妙未圓。若於所知知遍圓故。
　　　因知立解十方草木。皆稱有情與人無異。草木為人人死還成十方草樹。
　　　無擇遍知生勝解者。是人則墮知無知執。婆吒霰尼執一切覺成其伴侶。
　　　迷佛菩提亡失知見。是名第四計圓知心。成虛謬果違遠圓通。背涅槃城
　　　生倒知種。】</經>
　　若於所知，知遍圓故，因知立解，十方草木，皆稱有情，與人無異。
　　若於所知之「所知」，即是識陰。識能了別一切，故其知遍圓。既然識陰其知
普遍圓滿，故十方草木亦與人無異，同一知覺，所以十方草木，皆稱有情。
　　佛亦說山河化為無上覺，然其旨與此大異。佛說無上覺者，如實知性空即緣起
，緣起即性空。緣起即性空，故緣起不可得，不可得方成性空。性空即緣起，故性
空不可得，不可得方成緣起。此人執定有有情無情可得，其誤一也。
　　性空是無分別性，緣起是差別相。性空不可得，故無分別即差別。緣起不可得
，故差別即無分別。佛無上覺於一知無量，即知無分別即差別也。佛於無量知一，
即知差別即無分別也。
　　無分別即差別，差別即無分別者，法爾如是。例如五陰成人，人即五陰。人是
無分別，五陰即差別。故不得廢其差別，而偏執無分別。若廢其差別，當亦無「無
分別」矣。例如人無分別，手腳自然差別，手以取物，腳以行走。若廢手腳之差別
用，豈得手以行走，腳以取物哉？此人廢差別用，而執無分別，違無上覺，其誤二
也。
　　由於其錯誤執著，故謂草木為人，人死還為草木。於法無有選擇，執識遍知，
生決定解。
　　是人則墮知無知執。草木無知，執為知也。
　　婆吒與霰尼，皆外道師，執一切覺者。是名第四計識陰圓知，不如實知識陰本
空，因緣而知。成虛謬果者，成其虛謬見也。終至違圓通背涅槃，生倒知種。
　　<經>【又善男子窮諸行空已滅生滅。而於寂滅精妙未圓。若於圓融。根互用中
　　　已得隨順。便於圓化一切發生。求火光明樂水清淨。愛風周流觀塵成就
　　　。各各崇事以此群塵。發作本因立常住解。是人則墮生無生執。諸迦葉
　　　波并婆羅門。勤心役身事火崇水。求出生死成其伴侶。迷佛菩提亡失知
　　　見。是名第五計著崇事。迷心從物立妄求因。求妄冀果違遠圓通。背涅
　　　槃城生顛化種。】</經>
　　若於圓融，根互用中，已得隨順。
　　諸根之用，因緣無性，圓融無礙。圓融無礙者，理事無礙，事事無礙也。此人
於諸根圓融互用中，尚未徹證。僅知諸根之用，一識所作，故曰已得隨順。
　　便於圓化一切發生，求火光明……。
　　一切諸法之變化，謂之圓化。一切諸法之變化，皆由地水火風四大發生。以求
其發生根源故，於是求火光明，樂水清淨，愛風週流，觀塵（地）成就。各各崇事
群塵者，崇事四大也。
　　發作本因，立常住解。
　　以四大為一切諸法發生之本因，四大既為本因，故立四大為常住之決定解。是
人則墮生無生執，四大皆空，一切法無生，此人卻執四大為一切發生之本因，故墮
生無生執。
　　諸迦葉波，并婆羅門……。
　　諸迦葉波者，三迦葉也。三迦葉波未歸佛前，皆事火外道。故諸迦葉波并婆羅
門者，皆外道也。皆以事火崇水，求出生死者。
　　是名第五計著崇事四大，迷真心而從事物，非因而執為因，求妄而冀得果。違
圓通背涅槃，生顛化種。
　　<經>【又善男子窮諸行空已滅生滅。而於寂滅精妙未圓。若於圓明計明中虛。
　　　非滅群化以永滅依。為所歸依生勝解者。是人則墮歸無歸執。無相天中
　　　諸舜若多成其伴侶。迷佛菩提亡失知見。是名第六圓虛無心。成空亡果
　　　違遠圓通。背涅槃城生斷滅種。】</經>
　　若於圓明，計明中虛，非滅群化，以永滅依，為所歸依生勝解者。
　　圓明者，識陰也。計明中虛，計識陰空也。非，即毀也，滅也。非滅群化者，
色受想行已滅也。以永滅依，此人計識陰斷空，而色受想行四陰以識為依。故曰為
所歸依，以此而生決定勝解。
　　此人不如實知性空即緣起，故墮歸無歸執。若性空不是緣起，則此空便是斷滅
空。斷滅空者，無所歸依，此人竟執為所歸依處，故曰歸無歸執。
　　無相（想）天中，諸舜若多成其伴侶。
　　無想天外另說諸舜若多，是總指諸空處天也。
　　迷菩提失知見，是名第六圓虛無心……。此人不知一心生萬法，萬法歸一心，
竟執一切皆空而無心，以致成空亡果，違圓通背涅槃，生斷滅種。
　　<經>【又善男子窮諸行空已滅生滅。而於寂滅精妙未圓。若於圓常固身常住。
　　　同于精圓長不傾逝生勝解者。是人則墮貪非貪執。諸阿斯陀求長命者成
　　　其伴侶。迷佛菩提亡失知見。是名第七執著命元立固妄因。趣長勞果違
　　　遠圓通。背涅槃城生妄延種。】</經>
　　若於圓常，固身常住，同于精圓，長不傾逝，生勝解者。
　　圓常者，即識陰也。此人既執識陰圓常，於是亦欲身與識同，乃求固其色身而
常住，故曰同于精圓。精圓者，識陰也。欲其身同于識陰，長不傾逝。傾逝者，死
亡也。欲求其色身，長壽不死也。
　　貪非貪執者，謂身是變壞法，終必歸於壞滅。此人貪著常住，故曰貪非貪執。
　　阿斯陀，長壽仙也。於是迷菩提失知見，名第七執著壽命根本，立固其虛妄之
因，趣長勞果（似應為長「牢」果）。違圓通背涅槃，生妄延種。妄延種者，妄求
延其壽命也。
　　<經>【又善男子窮諸行空已滅生滅。而於寂滅精妙未圓。觀命互通卻留塵勞恐
　　　其銷盡。便於此際坐蓮華宮。廣化七珍多增寶媛。縱恣其心生勝解者。
　　　是人則墮真無真執。吒迦羅成其伴侶。迷佛菩提亡失知見。是名第八
　　　發邪思因。立熾塵果違遠圓通。背涅槃城生天魔種。】</經>
　　觀命互通，卻留塵勞，恐其銷盡。
　　識陰乃命之根本，且己身與眾生命元根本，同為識陰，故觀命互通。如果識陰
滅盡，則己身與眾生皆將滅亡。故卻留塵勞，恐其銷盡。
　　便於此際，坐蓮華宮，廣化七珍，多增寶媛。
　　便於此際者，便於欲界也。坐蓮華宮，處莊嚴宮殿也。廣化作七寶，多增美女
。寶媛者，美女也。縱欲其心，生勝解也。
　　是人則墮真無真執，世間非真，竟執以為真也。
　　吒枳迦羅，未見翻譯。圓瑛大師謂天魔異名。觀經文「坐蓮華宮，廣化七珍，
多增寶媛。」當為天魔無疑也。
　　迷菩提失知見，名第八發邪思因，立熾塵果。世間生死熾然，彼魔求之，故曰
立熾塵果。違圓通背涅槃，生天魔種。
　　<經>【又善男子窮諸行空已滅生滅。而於寂滅精妙未圓。於命明中分別精。
　　　疏決真偽因果相酬。唯求感應背清淨道。所謂見苦斷集證滅修道居滅已
　　　休。更不前進生勝解者。是人則墮定性聲聞。諸無聞僧增上慢者成其伴
　　　侶。迷佛菩提亡失知見。是名第九圓精應心成趣寂果違遠圓通。背涅槃
　　　城生纏空種。】</經>
　　於命明中，分別精粗，疏決真偽，因果相酬。
　　命明者，識陰也。於識陰中，分別證無漏為精，有漏生死為粗。疏決真偽者，
以偏真無為是真，有為生死為偽。因果相酬者，於世間集為苦因，苦為集果。於出
世間道為滅因，滅為道果。如是因果相酬也。
　　唯求感應，背清淨道。
　　唯求修道證滅，背菩薩行之清淨道。所謂見苦而斷集，為證滅而修道。
一旦證滅，更不求上進。
　　是人墮定性聲聞，不能迴小向大也。諸無聞僧，無智慧僧也。增上慢者，未得
謂得，未證謂證也。定性聲聞，未究竟佛道，自謂已究竟佛道也。
　　迷菩提失知見，名第九圓精應心，成趣寂果。圓精者，求精而捨粗也。以致成
偏空滯寂之果。違圓通背涅槃，生纏空種。纏空者，縛於空理也。
　　<經>【又善男子窮諸行空已滅生滅。而於寂滅精妙未圓。若於圓融清淨覺明。
　　　發研深妙即立涅槃。而不前進生勝解者。是人則墮定性辟支。諸緣獨倫
　　　不迴心者。成其伴侶。迷佛菩提亡失知見。是名第十圓覺心。成湛明
　　　果違遠圓通。背涅槃城生覺圓明不化圓種。】</經>
　　若於圓融清淨覺明，發研深妙，即立涅槃，而不前進，生勝解者。
　　此人本求圓覺，及見識陰滅色受想行而獨存，竟認為是清淨覺體。於是發明深
妙，立為涅槃而不前進求無上菩提。
　　是人則定性辟支，諸緣獨倫，不迴心者，成其伴侶。
　　辟支，舊譯緣覺，新譯獨覺。諸緣獨倫，即緣覺與獨覺之類也。依天台宗釋，
出無佛世悟道者為獨覺，於有佛世觀十二因緣悟道者為緣覺。諸不迴小向大之辟支
倫，為其伴侶。
　　此人迷佛無上菩提失正知見，名第十圓覺心，成湛明果。圓覺心者，本欲
上求圓覺，卻以偏空滯寂合於其心。成湛明果者，成偏空果也。
　　違圓通背涅槃，生覺圓明，偏空成辟支果，不起化道，不入大乘種。
　　<經>【阿難如是十種禪那中途成狂因依。或未足中生滿足證。皆是識陰用心交
　　　互故生斯位。眾生頑迷不自忖量。逢此現前各以所愛。先習迷心而自休
　　　息。將為畢竟所歸寧地。自言滿足無上菩提。大妄語成外道邪魔。所感
　　　業終墮無間獄。聲聞緣覺不成增進。】</經>
　　「中途成狂因依，或未足中生滿足證。」應為「中途成狂，因依迷惑，於未足
中，生滿足證。」
　　此段文總斥其過也。若落外道，隨業所感，墮無間獄。聲聞緣覺，則不成增進
至無上菩提。
　　<經>【汝等存心秉如來道。將此法門於我滅後傳示末世。普令眾生覺了斯義。
　　　無令見魔自作沈。保綏哀救消息邪緣。令其身心入佛知見。從始成就
　　　不遭岐路。如是法門先過去世。恒沙劫中微塵如來。乘此心開得無上道
　　　。】</經>
　　勉持法弘傳，消滅邪緣。自作沈●，自作沈孽也。過去諸佛，乘此心開，得無
上道。
　　<經>【識陰若盡則汝現前諸根互用。從互用中能入菩薩金剛乾慧。圓明精心於
　　　中發化。如淨璃內含寶月。如是乃超十信十住十行十迴向四加行心。
　　　菩薩所行金剛十地。等覺圓明入於如來妙莊嚴海圓滿菩提歸無所得。】</經>
　　讚識陰盡之勝妙功德。金剛乾慧，始覺本覺合也。如是則能超五十五位，入於
妙覺。
　　<經>【此是過去先佛世尊。奢摩他中毘婆舍那。覺明分析微細魔事。魔境現前
　　　汝能諳識。心垢洗除不落邪見。陰魔銷滅天魔摧碎。大力鬼神褫魄逃逝
　　　。魑魅魍魎無復出生。直至菩提無諸少乏下劣增進。於大涅槃心不迷悶
　　　。】</經>
　　續讚功德。
　　<經>【若諸末世愚鈍眾生。未識禪那不知說法。樂修三眛汝恐同邪。一心勸令
　　　持我佛頂陀羅尼。若未能誦寫於禪堂或帶身上。一切諸魔所不能動。
　　　汝當恭欽十方如來。究竟修進最後垂範。】</經>
　　佛頂陀羅尼咒，功德無量。汝當恭敬十方如來，為最後末世之垂範也。
　　<經>【阿難即從坐起聞佛示誨。頂禮欽奉憶持無失。於大眾中重復白佛。如佛
　　　所言五陰相中。五種虛妄為本想心。我等平常未蒙如來微細開示。又此
　　　五陰為併銷除為次第盡。如是五重詣何為界。唯願如來發宣大慈。為此
　　　大眾清明心目。以為末世一切眾生作將來眼。】</經>
　　五陰為併銷除，為次第盡。請問除斷頓漸。如是五重詣何為界？請問五陰邊際
也。
　　於此可知，當機尚不悟五陰皆空。
　　<經>【佛告阿難精真妙明本覺圓淨。非留死生及諸塵垢乃至虛空。皆因妄想之
　　　所生起。】</經>
　　精真者，真心也。真心妙明，非有非無，非有而有，非無而無，有而非有，無
而非無。本覺者，亦真心也，本覺圓滿清淨，無內無外而遍一切。其真心非留住於
生死，及諸塵垢煩惱。謂真心妙明，離於生死及塵垢煩惱也。
　　莫說色受想行識五陰，乃至虛空，皆是妄想之所生起。此謂妄本空也，五陰者
如沫如漚，如影如響，非實有體也。
　　<經>【斯元本覺妙明真精。妄以發生諸器世間。如演若多迷頭認影。】</經>
　　此本覺真心，本來無內無外，非有非無，離一切相，即一切法。而眾生以諸妄
心，發生諸器世間。如演若多，迷頭認影。
　　<經>【妄元無因。於妄想中立因緣性。迷因緣者稱為自然。彼虛空性猶實幻生
　　　。因緣自然。皆是眾生妄心計度。】</經>
　　既然五陰乃至虛空，皆是虛妄，而虛妄根本無因，有因則不名虛妄矣。因者生
義，無因者無生也。
　　迷人不知，於妄想中立因緣性。立因緣性者，執定有因緣也。彼不知因緣即是
無性，執有定性，便是虛妄。迷於因緣者，復執定是自然。
　　彼不知虛空性尚且是幻生，何況五陰諸法？所以因緣有與自然有，皆是眾生妄
心計度所現者。
　　<經>【阿難知妄所起說妄因緣。若妄元無說妄因緣元無所有。何況不知推自然
　　　者。是故如來與汝發明五陰本因同是妄想。】</經>
　　阿難！汝若知五陰乃虛妄所起，方許汝說妄因緣，不可執定有因緣也。當知若
因緣虛妄，虛妄根本便無，所以說妄因緣根本無所有。因緣尚且無所有，何況不如
實知，而推自然有者呢？
　　是故如來與汝發明，五陰本因，同是妄想。既然同是妄想，云何求其併銷除，
次第盡，詣何為界呢？
　　<經>【汝體先因父母想生汝心非想。則不能來想中傳命。如我先言心想醋味口
　　　中涎生。心想登高足心酸起。懸崖不有醋物未來。汝體必非虛妄通倫。
　　　口水如何因談醋出。】</經>
　　汝之五陰身心，皆從妄想而來。先因父母愛欲妄想生。若汝心中無愛欲妄想，
則不能來受生。汝來受生者，妄想中傳命而已。
　　例如我先前所言，心想醋味，口中涎出。心想登臨懸崖，足心酸起。實未登懸
崖，亦無醋物入口，口中涎水，足心酸軟，皆妄想生也。
　　<經>【是故當知汝現色身。名為堅固第一妄想。即此所說臨高想心。能令汝形
　　　真受酸。由因受生能動色體。汝今現前順益違損二現驅馳。名為虛明
　　　第二妄想。】</經>
　　當知汝之色身本空，但由堅固妄想所成，名第一妄想。
　　如我所說，心想登高，足心即受酸。汝之受陰，亦復如是。由因妄想而受生
，受生便能動乎汝之色體。諸如順違、苦樂等分別，於是驅馳汝之色身。名虛妄分
別，第二妄想。
　　<經>【由汝念慮使汝色身。身非念倫汝身何因。隨念所使種種取像。心生形取
　　　與念相應。寤即想心寐為諸夢。則汝想念搖動妄情。名為融通第三妄想
　　　。】</經>
　　念慮者想也，取相為想相。一切法本來無相，今取妄相而生想，故名妄想。妄
想既生，於是驅使色身。本來身為色質，非念慮之類，但汝之色身，隨念慮所驅使
，作種種取像。妄想心生，則身形取著，致與念慮相應。醒覺時是妄想心，寐夢中
便有諸夢，皆是汝之想念，搖動妄情所致。名為融通，第三妄想。融通者，以念慮
而取妄相也。
　　<經>【化理不住運運密移。甲長髮生氣銷容皺。日夜相代曾無覺悟。阿難此若
　　　非汝云何體遷。如必是真汝何無覺。則汝諸行念念不停。名為幽隱第四
　　　妄想。】</經>
　　化理不住者，謂行陰念念遷流也。以念念遷流故，所以運運密移。此乃法爾如
是，何以故？無生滅乃生滅之無生滅，生滅乃無生滅之生滅，如是方不落斷常二邊
。
　　甲長髮生下，是以譬合法。
　　阿難！此行陰如果非汝，汝云何身體有所遷變？若行陰必真是汝，汝何無知覺
？當知行陰與汝，皆因緣無性，無性隨緣之故。
　　則汝諸行，念念遷流不停，難知難見，名幽隱第四妄想。
　　<經>【又汝精明湛不搖處名恒常者。於身不出見聞覺知。若實精真不容習妄。
　　　何因汝等曾於昔年一奇物。經歷年歲憶忘俱無。於後忽然覆前異。
　　　記憶宛然曾不遺失。則此精了湛不搖中。念念受熏有何籌算。阿難當知
　　　此湛非真。如急流水望如恬靜。流急不見非是無流。若非想元寧受想習
　　　。非汝六根。互用合開此之妄想無時得滅。故汝現在見聞覺知中串習幾
　　　。則湛了內罔象虛無。第五顛倒細微精想。】</經>
　　此言識陰也。汝認為精微明了，離於行陰生滅，湛然不動，目為常住者，乃識
陰也。識在於身，不出見聞覺知的範圍。
　　然此見聞覺知體皆虛妄，非汝真性。若此識體實汝精微真性，則不應容受虛妄
習氣。虛妄習氣者，生滅存亡無常也。
　　例如汝等，曾於往昔（見也）一奇異事物，印象很深。經歷年久，憶忘俱無
，毫無印象。後來偶爾復見此奇異事物，則舊時習氣重生，記憶宛然。此則證明，
非汝恒常之性。汝認為精微明了湛然不動之識陰，實是念念受妄習所熏，有無量的
生滅存亡，何可籌算呢？
　　阿難當知，汝所認為湛然不動的識陰，非為真實，其生滅變動，只是汝不知不
見罷了。好像急流無波之水，望之似甚恬靜，非是無流。
　　此之識陰，實是想陰根本。若非想陰之根本，寧容受妄習？如此妄想，非汝六
根互用開合，此之妄想，無時得滅也。
　　六根互用開合者，一性寄六根而發用，六用無根隔全乎一性也。開則無分別而
分別，合則分別而無分別。此是證真境界，若非證真，此妄想難滅也。
　　故汝現前見聞覺知中，串習之幾微，即識陰也。則湛了內罔象虛無。湛者似靜
而非靜也，了者了別也。罔象者，似有而實無也。此是第五，顛倒細微精密的妄想
。
　　<經>【阿難是五受陰五妄想成。】</經>
　　此是結示，五受陰者五妄想成。五陰隨業是有漏法，受三界生死，故名五受陰
。
　　<經>【汝今欲知因界淺深。唯色與空是色邊際。唯觸及離是受邊際。唯記與忘
　　　是想邊際。唯滅與生是行邊際。湛入合湛歸識邊際。此五陰元重疊生起
　　　。生因識有滅從色除。理則頓悟乘悟併銷。事非頓除因次第盡。我已示
　　　汝劫波巾結。何所不明再此詢<問>問。</問>汝應將此妄想根元心得開通。傳示將
　　　來末法之中諸修行者。令識虛妄深厭自生知有涅槃不戀三界。】</經>
　　色空是色邊際，觸離是受邊際，記忘是想邊際，滅生是行邊際，湛入合湛是識
邊際。當知此等五邊際，皆妄想成也。
　　湛入合湛者，湛寂行陰之生滅，入而合於似湛寂之識陰，為識邊際也。
　　以下示生起及除滅次第，生起次第，由細至粗。除滅次第，由粗至細。生時因
識而有，除滅時先從色除。色盡而後受，受盡而後想，想盡而後行，行盡而後識。
　　理則頓悟，乘悟併銷。
　　於理則可頓悟，乘於頓悟則可併銷，一斷一切斷也。
　　事非頓除，因次第盡。
　　五陰屬事，事相有異非能頓除，須次第盡也。
　　我前已示汝劫波巾，巾體是一，因結有異。結既有異，故除須因次第。
　　最後囑傳法末世，廣度眾生。
　　<經>【阿難若復有人遍滿十方。所有虛空盈滿七寶。持以奉上微塵諸佛。承事
　　　供養心無虛度。於意云何是人以此施佛因緣得福多不。阿難答言虛空無
　　　盡珍寶無邊。昔有眾生施佛七錢捨身猶獲轉輪王位。況復現前虛空既窮
　　　。佛土充遍皆施珍寶。窮劫思議尚不能及。是福云何更有邊際。】</經>
　　此是校量功德。
　　<經>【佛告阿難諸佛如來語無虛妄。若復有人身具四重十波羅夷。瞬息即經此
　　　方他方。阿鼻地獄乃至窮盡。十方無間靡不經歷。能以一念將此法門。
　　　於末劫中開示未學。是人罪障應念銷滅。變其所受地獄苦因成安樂國。
　　　得福超越前之施人。百倍千倍千萬億倍。如是乃至算數譬喻所不能及。
　　　阿難若有眾生。能誦此經能持此咒。如我廣說窮劫不盡。依我教言如教
　　　行道。直成菩提無復魔業。】</經>
　　最後稱揚此經功德。四重者，比丘戒四重。十波羅夷者，菩薩戒十重。
　　<經>【佛說此經已。比丘比丘尼優婆塞優婆夷。一切世間天人阿修羅。及諸他
　　　方菩薩二乘聖仙童子。并初發心大力鬼神。皆大歡喜作禮而去。】</經>
　　佛說是經已，一切大眾歡喜作禮而去。
</檔>
