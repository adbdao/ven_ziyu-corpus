<檔>
<篇>大佛頂如來密因修證了義諸菩薩萬行首楞嚴經拾遺</篇>
<節>大佛頂如來密因修證了義諸菩薩萬行首楞嚴經拾遺</節>
<節>大佛頂如來密因修證了義諸菩薩萬行首楞嚴經拾遺　　卷第二</節>
　　<經>【爾時阿難及諸大眾。聞佛示誨身心泰然。念無始來失本心。妄認緣塵
　　　分別影事。今日開悟如失乳兒忽遇慈母。合掌禮佛。願聞如來顯出身心
　　　真妄虛實現前生滅與不生滅二發明性。】</經>
　　阿難及諸大眾，聞佛開示客塵搖動，心性本不生不滅，於是身心泰然。覺悟無
始來，誤認妄心為本心。合掌請佛開示，真妄二心，現前生滅與不生滅，二發明性
。
　　<經>【波斯匿王起立白佛。我昔未承諸佛誨。見迦旃延毘羅胝子。咸言此身
　　　死後斷滅名為涅槃。我雖值佛今猶狐疑。云何發揮證知此心不生滅地。
　　　令此大眾諸有漏者咸皆願聞。】</經>
　　應為「時波斯匿王，起立白佛。」
　　迦旃延與毘羅胝子，皆為外道六師之名。咸言死後斷滅名為涅槃。其實一切法
無生，既無生亦無滅，是涅槃正義也。波斯匿王，請佛開示不生不滅地。
　　<經>【佛告大王汝身現存今復問汝。汝此肉身為同金剛常住不朽。為復變壞。
　　　世尊我今此身終從變滅。】</經>
　　肉身為相，相雖變壞，性無生滅。以有無生滅之性，方能現變壞之相。佛欲令
波斯匿王離如幻之相，悟真實之性，故問大王汝此肉身變壞不？
　　云何知以無生滅之性，方現變壞之相呢？一者生滅無間，既然生滅無間，則生
滅之間無有存在。若生滅之間有存在，則此存在既不是生亦不是滅。故生滅無間則
無性，無性隨緣假現生滅。所以由無生滅性，方現如幻之生滅。
　　二者生滅是相續不斷的，相續不斷方成生滅。換句話說，有不斷方有生滅，若
無不斷便無生滅。而不斷便是既不生亦不滅。所以由無生滅性，方現變壞之相。
　　<經>【佛言大王汝未曾滅云何知滅。世尊我此無常變壞之身。雖未曾滅我觀現
　　　前。念念遷謝新新不住。如火成灰漸漸銷殞。殞亡不息。決知此身當從
　　　滅盡。】</經>
　　佛問波斯匿王，汝今未滅，云何知滅？波斯匿王回答，以觀無常故，決知此身
當從滅盡。
　　我們要知道，無常之法，必無實體。若有實體，即非無常。無常之法既無實體
，當知即是如幻的虛妄的。故知波斯匿王只見無常幻相，故失常住真心也。
　　<經>【佛言如是大王。汝今生齡已從衰老。顏貌何如童子之時。世尊我昔孩孺
　　　膚腠潤澤。年至長成血氣充滿。而今頹齡迫於衰耄。形色枯悴精神昏昧
　　　。髮白面皺逮將不久。如何見比充盛之時。】</經>
　　波斯匿王悟及諸法無常，已接近佛法義，故佛印可如是大王。然波斯匿王雖悟
無常，卻未知常義。故佛繼續問，汝今衰老，顏貌何如童子時？王言而今衰耄，不
如童子時。
　　<經>【佛言大王汝之形容應不頓朽。王言世尊變化密移我誠不覺。寒暑遷流漸
　　　至於此。何以故我年二十雖號年少。顏貌已老初十年時。三十之年又衰
　　　二十。于今六十又過于二。觀五十時宛然強壯。世尊我見密移雖此殂落
　　　。其間流易且限十年。若復令我微細思惟，其變寧唯一紀二紀實為年變
　　　。豈唯年變亦兼月化。何直月化兼又日遷。沈思諦觀剎那剎那。念念之
　　　間不得停住。故知我身終從變滅。】</經>
　　佛言大王！汝之形容應不頓朽。王言世尊！變化密移，我誠不覺，剎那之間，
念念不停。故知我身，終從變滅。
　　<經>【佛言大王汝見變化遷改不停。悟知汝滅亦於滅時知汝身中有不滅耶。波
　　　斯匿王合掌白佛我實不知。佛言我今示汝不生滅性。】</經>
　　佛欲於生滅中，示王不生滅性。
　　<經>【大王汝年幾時見恒河水。王言我生三歲慈母我。謁耆婆天經過此流。
　　　爾時即知是恒河水。佛言大王如汝所說。二十之時衰於十歲。乃至六十
　　　日月歲時念念遷變。則汝三歲見此河時。至年十三其水云何。王言如三
　　　歲時宛然無異。乃至于今年六十二亦無有異。佛言汝今自傷髮白面皺。
　　　其面必定皺於童年。則汝今時觀此恒河。與昔童時觀河之見有童耄不。
　　　王言不也世尊。】</經>
　　耆婆天，譯曰長命天。王謁耆婆天，求長壽也。
　　佛示大王，汝雖年老，然年老時所見恒河流水，與幼時所見恒河流水無異也。
意思是說，水貌雖然流動，而水性卻未嘗動。僧肇大師云，「江河競注而不流」即
此意也。
　　佛復開示言，汝面雖皺，然童時見恒河，與老時見恒河，其見性未嘗皺也。
　　世尊為何引恒河水為喻？此及佛就近取喻，因為恒河即在附近，為眾所日見也
。
　　<經>【佛言大王汝面雖皺而此見精性未曾皺。皺者為變不皺非變。變者受滅彼
　　　不變者元無生滅。云何於中受汝生死。而猶引彼末伽梨等。都言此身死
　　　後全滅。】</經>
　　佛言汝面雖皺，但見精性未皺。皺者變動，不皺之見精性，即無變動。變動者
受生滅，不變動者，根本無有生滅。見精性是汝真心，汝之真心根本無有生滅，為
何汝於無生滅中，妄受生死呢？猶自引彼末伽梨等，謂此身死後，歸於斷滅！末伽
梨，外道六師之名。
　　<經>【王聞是言信知身後捨生趣生。與諸大眾踊躍歡喜得未曾有。阿難即從座
　　　起禮佛。合掌長跪白佛世尊。若此見聞必不生滅。云何世尊名我等輩。
　　　遺失真性顛倒行事。願興慈悲洗我塵垢。】</經>
　　王聞佛言，確知身後捨生趣生而無滅。無滅必是無生，因為有滅必然有生。故
捨生趣生而無滅者，即「不變者，元無生滅」義也。於是王及大眾，聞法歡喜。
　　阿難聞說不生不滅，不生即無得，不滅即無失。既然心性無得無失，何故佛先
前說我等輩，遺失真性，顛倒行事呢？願世尊慈悲開示。
　　<經>【即時如來垂金色臂。輪手下指示阿難言。汝今見我母陀羅手為正為倒。
　　　阿難言世間眾生以此為倒。而我不知誰正誰倒。】</經>
　　佛欲示阿難，真性本不生不滅無得無失。只為眾生迷惑顛倒，認物為我，不見
真性而已。於是佛垂臂下指，問阿難為正為倒。
　　母陀羅手，譯為印手。
　　<經>【佛告阿難若世間人以此為倒。即世間人將何為正。阿難言如來臂兜羅
　　　綿手。上指於空則名為正。】</經>
　　佛問倒正，阿難言世間人以豎臂為正，垂臂為倒。不知手臂為一，何倒何正？
如是顛倒，故失真性。
　　<經>【佛即臂告阿難言。若此顛倒首尾相換。諸世間人一倍瞻視。則知汝身
　　　與諸如來。清淨法身比類發明。如來之身名正遍知。汝等之身號性顛倒
　　　。隨汝諦觀汝身佛身。稱顛倒者名字何處號為顛倒。】</經>
　　佛即豎臂，告阿難言，一臂原無倒正。世人卻因瞻視著於塵相，以致違背真性
，妄自顛倒首尾。（倍者背也）
　　則知汝身，與諸如來清淨法身，比類發明。
　　汝身者，指阿難五陰身也。以汝之五陰身，與諸如來清淨法身比類發明。比類
發明者，相比較也。
　　本來五陰皆空，即是清淨法身。而阿難竟執著五陰身為實有，以致迷悶顛倒。
如來知五陰如幻，性本空寂，故證清淨法身。
　　是知顛倒者，迷悶也，只是假名字，並無處所。
　　所以佛言，汝身與佛清淨法身相比較，佛以覺故，名正遍知。汝以迷故，號性
顛倒。
　　諸法緣生無性，無性者是諸法圓成實性，故曰正。無性隨緣遍成一切法性相，
故曰遍知。又，於一切法如實知不顛倒名正，如實知一切顛倒法名遍知。
　　不相信隨汝觀察，稱為顛倒名字者，在於何處？何處號為顛倒？是故當知，事
實上名顛倒者，並無實體，而是汝自心迷悶，稱為顛倒也。當知真心不生不滅無得
無失，以汝迷悶，故說汝遺失真性也。
　　<經>【于時阿難與諸大眾。瞪瞻佛目精不瞬。不知身心顛倒所在。】</經>
　　當時阿難被佛一問瞪瞻佛，不知身心顛倒所在。
　　瞪者，直視也。者，昏悶不了也。
　　目精不瞬，應為目睛不瞬。
　　<經>【佛興慈悲哀愍阿難及諸大眾。發海潮音遍告同會。諸善男子我常說言。
　　　色心諸緣及心所使諸所緣法唯心所現。汝身汝心皆是妙明真精妙心中所
　　　現物。】</經>
　　海潮音者，不誤時也。
　　色心諸法有對待者，皆所緣法也，故曰色心諸緣。及心所使諸緣法，即心所有
法也，心所法亦兼取諸法別相。如是諸緣所生法，皆無自性，唯是一心所現。所以
佛說，汝等不聞我常說，色心諸緣，及心所使諸所緣法，皆唯心所現嗎？當知汝身
汝心，皆是妙明真精妙心中所現物也。妙明真精妙心，簡稱即真心也。此說明一切
諸法，唯是心現。於一心中，無生滅等分別。
　　<經>【云何汝等遺失本妙圓妙明心寶明妙性。認悟中迷。】</經>
　　妙圓妙明心寶明妙性，極讚心性也。「本」者，言此心性本具，悟之者不增，
不悟者不減。無所不是謂之圓，無暗不燭謂之明。妙者，極讚其美也。前言本妙圓
妙明心，繼言寶明妙性，心者名其體也。性者，言心體不變也。故曰本妙圓妙明心
寶明妙性。寶者，稱歎詞也，略有二義，一、離垢稱寶，清淨無漏也。二、不改稱
寶，真實常住也。
　　認悟中迷。謂此真心本來圓明，云何於中著迷呢？
　　<經>【晦昧為空。空晦暗中結暗為色。色雜妄想想相為身。聚緣內搖趣外奔逸
　　　。昏擾擾相以為心性。一迷為心。決定惑為色身之內。不知色身外泊山
　　　河虛空大地。咸是妙明真心中物。】</經>
　　晦昧為空，空晦暗中結暗為色。
　　本來真心包遍一切，圓而無外，明而無暗，於中無空亦無色。只因無明晦昧一
生，於無所有中，妄立空相。空對色立，以空顯色，故空晦暗中，結暗為色。
　　色雜妄想，想相為身。
　　色本虛妄心所立，而虛妄心反取虛妄色相為想，故曰色雜染而起於妄想。以妄
想執色身故，所以妄想著於色相而為身。
　　聚緣內搖，趣外奔逸。
　　此言六塵緣影心也。緣，是外在之所緣緣。本來外在一切緣相，皆唯心造，實
無心外法，能與心為緣。然妄心晦昧，取緣相以為實有，故形成六塵緣影心，故曰
聚緣內搖。六塵緣影心，復馳外攀緣，故曰趣外奔逸。
　　昏擾擾相，以為心性。
　　如是六塵緣影心，復攀緣六塵，昏悶而不了。擾擾相者，雜亂紛起也。而眾生
迷惑，以為是自心性。以致惑為此心，定在色身之內。
　　不知色身，外泊（洎）山河虛空大地，咸是妙明真心中物。
　　眾生迷惑，不知內之身心，外及山河虛空大地，唯是一心所造，無實體性。
　　<經>【譬如澄清百千大海。棄之唯認一浮漚體。目為全潮窮盡瀛渤。汝等即是
　　　迷中倍人。如我垂手等無差別。如來說為可憐愍者。】</經>
　　譬如澄清百千大海而棄之，唯取一浮漚體，執著認為是全潮。浮漚者，水上泡
也。棄大海而不顧，認一水泡為大海也。全潮者，形容大海也。於此可見譯筆之美
妙。
　　瀛渤，皆海之異名。
　　最後責之曰，汝等皆是迷背之人。譬如我手無倒正，卻認為我垂手為倒。故如
來說為可憐愍者。
　　<經>【阿難承佛悲救深誨。垂泣叉手而白佛言。我雖承佛如是妙音。悟妙明心
　　　元所圓滿常住心地。而我悟佛現說法音。現以緣心允所瞻仰。徒獲此心
　　　未敢認為本元心地。願佛哀愍宣示圓音。拔我疑根歸無上道。】</經>
　　阿難自言，雖承佛開示，從佛言語上解悟真心，知此真心，根本圓滿不動。而
我雖解悟佛所說法音，現以六塵緣影心，允所瞻仰。允所瞻仰者，實以緣心瞻仰於
佛也。意思是說，雖解悟佛所說法音，但事實上還是以六塵緣影心，從佛言語上解
知。徒知言語相，不知真心。
　　所以徒然了解此真心，但未敢認為是自己本元心地。願佛哀愍，宣示圓音，拔
我疑根，歸無上道。
　　<經>【佛告阿難汝等尚以緣心聽法。此法亦緣非得法性。如人以手指月示人。
　　　彼人因指當應看月。若復觀指以為月體。此人豈唯亡失月輪亦亡其指。
　　　何以故。以所標指為明月故。豈唯亡指。亦復不識明之與暗。何以故。
　　　即以指體為月明性。明暗二性無所了故。汝亦如是。】</經>
　　佛告阿難，汝等還是以六塵緣影心聽法，此法亦成為所緣矣。既成所緣，便不
得法性。
　　譬如以手指月，意在令汝等見月。汝卻觀指，以為指是月體。此人不但亡失月
體，同時亦亡失其指。因為誤以指為月，所以亡失其指。
　　不但亡失其指，亦復不知明暗。因為以指為月，於明暗性無所了故。
　　汝阿難亦復如是。我以言音示汝真心，汝不悟真心，卻執我言音為汝真心。豈
非如同不因指見月，卻認指為月嗎？
　　<經>【若以分別我說法音為汝心者。此心自應離分別音有分別性。譬如有客寄
　　　宿旅亭。暫止便去終不常住。而掌亭人都無所去名為亭主。此亦如是若
　　　真。汝心則無所去。云何離聲無分別性。斯則豈唯聲分別心。分別我容
　　　離諸色相無分別性。】</經>
　　佛言汝若以能分別我說法音聲的，為汝真心，則汝此心，應離所分別之聲塵，
別有能分別性。而事實上若離所分別之聲塵，便無能分別之分別性，可見非汝真心
了。
　　譬如以下，舉喻說明。旅亭者，客店也。掌亭人，客店主人也。此喻說明，客
去主自留也。
　　汝阿難亦復如是，分別緣影心若真是汝心，則應無所去。但事實上，若離聲塵
，便無汝能分別性。豈唯分別聲塵的緣心如此，分別色塵的緣心，亦是離色塵而無
分別性也。
　　由此可知，六塵緣影心，皆是離六塵而無分別性。
　　<經>【如是乃至分別都無非色非空。拘舍離等昧為冥諦離諸法緣無分別性。則
　　　汝心性各有所還云何為主。】</經>
　　緣心分別，依六塵而有。此分別性若歸還於六塵，則分別性便無，故曰如是乃
至分別性都無。乃至非色非空。若謂其為色，然緣起之色性空，故曰非色。若謂其
為空，然無性隨緣成色，故曰非空。
　　拘舍離，外道名。修禪得五神通，前後知八萬劫內事。八萬劫外，昧然不知。
故立為冥諦，以為萬物之本源。
　　此分別緣心，離塵都無，拘舍離外道昧為冥諦。若離諸法塵緣，則汝分別性，
應歸色者還於色，應歸聲者還於聲，應歸香味觸法者還於香味觸法。則汝分別心性
，各有所還，云何為主？
　　<經>【阿難言若我心性各有所還。則如來說妙明元心云何無還。惟垂哀愍為我
　　　宣說。】</經>
　　阿難問言，若我分別緣心各有所還，則如來所說之妙明元心──真心，為何無
還呢？
　　<經>【佛告阿難且汝見我見精明元。此見雖非妙精明心。如第二月非是月影。
　　　汝應諦聽今當示汝無所還地。】</經>
　　佛告阿難，且汝見我，見精明元。此見雖非妙精明心，如第二月，非是月影。
　　諸法皆依他起，因緣而有。因緣有故，無有自性。即此無性為性，隨緣能成諸
法性相。故此無性之性，稱為圓成實性。依他起性雖是虛妄，然體即無性，無性為
性即圓成實性。故依他起性雖假，而是有體施設假。
　　故依他起性，猶第二月。汝阿難見我之見精明元，雖非汝妙精明心，然係由妙
精明心所起之用。用不離體，故如第二月。非如水中之月影，水中月影完全無實體
也。
　　汝應留神聽，今當示汝無所還地。
　　<經>【阿難此大講堂洞開東方。日輪昇天則有明耀。中夜黑月雲霧晦暝則復昏
　　　暗。戶牖之隙則復見通。牆宇之間則復觀擁。分別之處則復見緣。頑虛
　　　之中遍是空性。之象則紆昏塵。澄霽歛氛又觀清淨。阿難汝咸看此
　　　諸變化相。吾今各還本所因處。云何本因。阿難此諸變化明還日輪。何
　　　以故。無日不明明因屬日。是故還日暗還黑月。通還戶牖擁還牆宇。緣
　　　還分別頑虛還空。還塵清明還霽。則諸世間一切所有不出斯類。汝
　　　見八種見精明性當欲誰還。何以故。若還於明。則不明時無復見暗。雖
　　　明暗等種種差別見無差別。諸可還者自然非汝。不汝還者非汝而誰。則
　　　知汝心本妙明淨。汝自迷悶喪本受輪。於生死中常被漂溺。是故如來名
　　　可憐愍。】</經>
　　佛舉事例以明，示無所還地。
　　黑月者，十六日至三十日為黑月。初一日至十五日為白月。
　　墻宇之間，則復觀擁，應為壅字。
　　鬱者，塵氣也。
　　明還於日，暗還黑月，通還戶牖，壅還墻宇，緣還分別，頑虛還空，鬱還塵
，清明還霽，則汝見精明性無所還處。
　　見精明性若還於明，當不見暗；若還於通，當不見壅……。雖然明暗等有種種
差別，而汝之見無有差別。諸可還者自然非汝，無所還者非汝而誰？
　　所以汝之真心本淨，汝妄自迷悶，喪失本元真心，受諸輪迴。
　　<經>【阿難言我雖識此見性無還。云何得知是我真性。】</經>
　　阿難雖聞佛開示，猶未徹底領會。故問云何得知此無還的見性，是我真性？
　　<經>【佛告阿難吾今問汝。今汝未得無漏清淨。承佛神力見於初禪得無障礙。
　　　而阿那律見閻浮提。如觀掌中菴摩羅果。諸菩薩等見百千界。十方如來
　　　窮盡微塵清淨國土無所不矚。眾生洞視不過分寸。阿難且吾與汝觀四天
　　　王所住宮殿。中間遍覽水陸空行。雖有昏明種種形像。無非前塵分別留
　　　礙。汝應於此分別自他。今吾將汝擇於見中。誰是我體誰為物象。阿難
　　　極汝見源。從日月宮是物非汝。至七金山周遍諦觀。雖種種光亦物非汝
　　　。漸漸更觀雲騰鳥飛。風動塵起樹木山川。草芥人畜咸物非汝。】</經>
　　佛以凡所見相，皆是物非我的道理，舉例說明。
　　佛告阿難，汝見初禪，阿那律見閻浮提，諸菩薩見百千世界，十方如來見微塵
清淨國土，眾生見分寸之地。乃至阿難，我與汝同見四王天宮殿。以及中間所見水
陸空行等，無非前塵分別留礙之緣相。此已指出所見一切，皆是物非真心了。
　　阿難！汝應於此分別自他物我。當知極汝所見，從日月宮起，皆是物非汝。乃
至七金山，亦是物非汝。更觀雲騰鳥飛，風動塵起，樹林山川，草芥人畜等，皆是
物非汝。這不是將物、我，分辨得很清楚嗎？
　　<經>【阿難是諸近遠諸有物性。雖復差殊同汝見精清淨所矚。則諸物類自有差
　　　別見性無殊。此精妙明誠汝見性。若見是物則汝亦可見吾之見。若同見
　　　者名為見吾。吾不見時何不見吾不見之處。】</經>
　　佛明見非是物，物非是我的道理。
　　遠近諸物雖有差別，同為汝見所見，是知汝見無有差別也。
　　若見是「物」，亦當被汝所見。或者汝言，汝與我同見於物，所以於物便可見
我之見。因為我見既緣於物，故汝見物時，便是見我見。那麼我不見時，汝何不見
我之不見呢？因為汝既認我之見是物，被汝所見。即應我之不見亦是物，亦應被汝
所見也。
　　<經>【若見不見自然非彼不見之相。若不見吾不見之地。自然非物云何非汝。】</經>
　　汝若能見我之不見，我之不見既被汝所見，自然非是不見之相。若汝不能見我
之不見，自然亦不能見我之見。如此說來，見自然非物。非物即汝，云何非汝呢？
　　<經>【又則汝今見物之時。汝既見物物亦見汝。體性紛雜則汝與我。并諸世間
　　　不成安立。阿難若汝見時是汝非我。見性周遍非汝而誰。云何自疑汝之
　　　真性。性汝不真取我求實。】</經>
　　此是縱破，假使見即是物的話，則汝見物時，物亦能見汝。本來人能見物，物
不能見人。若物亦能見人，則物與人，體性紛雜。勢必物與人體性不分，如果那樣
，則汝與我，並諸世間皆不成安立，以體性紛雜故。
　　阿難當知，當汝見時，是汝見非是我見。汝之見性，周遍於一切物，非汝而誰
？事實顯然，云何自疑不是汝之真性？
　　性汝不真，取我求實者，謂汝竟不承認見是汝真性，反取著我的言語求實呢？
　　<經>【阿難白佛言世尊。若此見性必我非餘。我與如來觀四天王勝藏寶殿居日
　　　月宮。此見周圓遍娑婆國。退歸精舍只見伽藍。清心戶堂但瞻簷廡。世
　　　尊此見如是。其體本來周遍一界。今在室中唯滿一室。為復此見縮大為
　　　小。為當牆宇夾令斷絕。我今不知斯義所在。願垂弘慈為我敷演。】</經>
　　四天王天在須彌山腹，日月宮亦在須彌山腹，故曰觀四天王寶殿，居日月宮。
　　此見由遠而近，退歸精舍，只見伽藍。再退而觀之，清心戶堂，但瞻簷廡。今
在室中，唯見一室。
　　世尊！此見有遠有近，是此見縮大為小呢？抑為墻宇夾斷呢？
　　<經>【佛告阿難一切世間大小內外。諸所事業各屬前塵。不應說言見有舒縮。
　　　譬如方器中見方空。吾復問汝此方器中所見方空。為復定方為不定方。
　　　若定方者別安圓器空應不圓。若不定者在方器中應無方空。汝言不知斯
　　　義所在。義性如是云何為在。】</經>
　　一切世間大小內外，遠近長短等相，皆前塵隨緣而現。相隨緣現，無性皆空，
云何可說定有所在？
　　所以佛告阿難，一切世間大小內外等事業，各屬前塵。並舉譬喻說明，譬喻觀
文自明，勿須解釋。
　　既然一切法義性如是，隨緣無性，無性隨緣，云何定有所在呢？是知見性無性
，無性隨緣。隨緣見遠近大小內外，而隨緣無性，非定有所在。
　　<經>【阿難若復欲令入無方圓。但除器方空體無方。不應說言更除虛空方相所
　　　在。若如汝問入室之時。縮見令小仰觀日時。汝豈挽見齊於日面。若築
　　　牆宇能夾見斷。穿為小竇寧無竇。是義不然。】</經>
　　佛示阿難，只要除去塵相，自然空性圓融也。離一切相，即一切法性。若著於
塵相，即失法性。
　　例如除去器具之方，空體無性，本來無方。不應說言器方既除，更除去虛空方
相所在。虛空者，無性隨緣而現相，隨緣現相而無性也。汝見亦如是，隨緣見大小
內外而無性也。
　　若如汝所說，入室則縮見令小，仰觀日時，豈是汝挽引汝見齊於日面嗎？若墻
宇夾斷汝見，如果穿小竇穴，豈是將已斷之見，更加接續嗎？當知汝見之體，隨緣
無性，汝見之用，無性隨緣所致也。
　　寧無竇，應為寧無「續」。
　　<經>【一切眾生從無始來迷己為物。失於本心為物所轉。故於是中觀大觀小。
　　　若能轉物則同如來。身心圓明不動道場。於一毛端遍能含受十方國土。】</經>
　　一切眾生迷己為物者，執相失性也。故失於本心，為物所轉。若能不迷，便能
轉物。所謂覺時人轉法，迷時法轉人。
　　若能轉物，則覺與佛同。便能身心圓明，不動道場，於一毛端，遍能含受十方
國土。
　　云何於一毛端遍能含受十方國土？因為一毛端之虛空，與十方國土之虛空，同
是一虛空也。如來徹證徹覺，故於一毛端，遍能含受十方國土。
　　<經>【阿難白佛言世尊。若此見精必我妙性。令此妙性現在我前。見必我真。
　　　我今身心復是何物。而今身心分別有實。彼見無別分辨我身。若實我心
　　　令我今見見性實我而身非我。何殊如來先所難言物能見我。惟垂大慈開
　　　發未悟。】</經>
　　「令」此妙性，現在我前。應為「今」此妙性，現在我前。
　　阿難言，今此見精，既然可遠可近可大可小，自然現在我前。若此現前的見精
，必為真我的話，那麼我今身心復為何物？
　　而今身心，分別有實，彼見無別分辨我身。
　　我之身心，現在實有能分別之用，故曰分別有實。彼現在我前之見精，卻不能
分辨我身。
　　若實我心，令我今見，見性實我，而身非我。何殊如來先所難言，物能見我？
　　如果現在我面前的見精，實是我之真心，而此見精既現在我前，令我今見。若
此令我所見的見精，實是我的話，那麼現在的身，便不是我了。如此說來，豈非和
如來先所責備我言「物能見我」何異呢？
　　惟垂大慈，開發未悟。
　　<經>【佛告阿難今汝所言。見在汝前是義非實。若實汝前汝實見者。則此見精
　　　既有方所非無指示。且今與汝坐祇陀林。遍觀林渠及與殿堂。上至日月
　　　前對恒河。汝今於我師子座前。舉手指陳是種種相。陰者是林明者是日
　　　。礙者是壁通者是空。如是乃至草樹纖毫大小雖殊。但可有形無不指著
　　　。若必有見現在汝前。汝應以手確實指陳何者是見。阿難當知若空是見
　　　。既已成見何者是空。若物是見。既已是見何者為物。汝可微細披剝萬
　　　象。析出精明淨妙見元指陳示我。同彼諸物分明無惑。】</經>
　　佛告阿難，汝謂見精現在汝前，是義非實。因為凡現在汝前者，汝皆可指陳其
所在。若「見」現在汝前，當然汝亦應指陳其所在。
　　且今與汝坐祇陀林下，是舉例說明。凡林渠殿堂，日月恒河等，凡現在前者，
皆能指示其處所。若此見亦現在汝前，汝亦應確實指出，何者是見。
　　凡能指陳者，皆物非見。汝可據理微細披剝分析萬象，析出精明淨妙之見性，
指陳令我得見。亦如指陳現前之諸物相一樣，分明而不迷惑。
　　<經>【阿難言我今於此重閣講堂。遠洎恒河上觀日月。舉手所指縱目所觀。指
　　　皆是物無是見者。世尊如佛所說。況我有漏初學聲聞。乃至菩薩亦不能
　　　於萬物象前剖出精見。離一切物別有自性。佛言如是如是。】</經>
　　阿難言，我今於此重閣講堂，遠及恒河乃至日月，凡所指示凡所見者，無不是
物，而無有是見。此明即一切物，非見也。
　　接著又說，但是，不僅我初果人不能於萬物前剖析出精見，甚至諸菩薩亦不能
於萬物前分析出精見。因為此見，非是離一切物別有自性。此明離一切物，非見也
。佛印可曰，如是如是，此見非即物有，亦非離物有。
　　何故此見非即物有，非離物有？因為見以無性為性，以無性故，所以非即物有
，亦非離物有。「見」與「物」，皆因緣有，而非自性有。因緣即無性，無性隨緣
。是故有而非有，非有而有。有而非有，是隨緣無性。非有而有，是無性隨緣。一
切物相，隨緣無相是為實相。見性隨緣無住方為真心。以無住心契無相法，是為一
真法界。
　　<經>【佛復告阿難。如汝所言無有精見。離一切物別有自性。則汝所指是物之
　　　中無是見者。】</經>
　　佛復告阿難，既然無精見離一切物，別有自性。則汝所指者皆是物，而此物中
，無有是「見」者。言物中無見也。
　　<經>【今復告汝汝與如來。坐祇陀林更觀林苑。乃至日月種種象殊。必無見精
　　　受汝所指。汝又發明此諸物中何者非見。阿難言我實遍見此祇陀林。不
　　　知是中何者非見何以故若樹非見云何見樹。若樹即見復云何樹。如是乃
　　　至若空非見。云何為空。若空即見復云何空。我又思惟是萬象中。微細
　　　發明無非見者。佛言如是如是。】</經>
　　此言物中無非見也。佛言汝既知一切物中，無有見精受汝指示。汝再試言，此
諸物中，何處是非見？
　　阿難答言，如我思惟，萬象之中，無非見。如果樹是非見，云何我能見樹？如
果樹即是見，樹既成見，云何為樹？據理而言，如果空是非見，云何我能見空？如
果空即是見，空既成見，云何名空？所以見之與物，不即不離。佛印可曰，如是如
是。
　　文中「若空非見，云何為空？」應為云何「見」空。
　　何故見之與物，不即不離？因為一法界故，第一義中無分別故。
　　<經>【於是大眾非無學者。聞佛此言茫然不知是義終始。一時惶悚失其所守。】</經>
　　非無學者，指有學人也。此處無學，泛指三乘無學言。三乘有學，以不知一法
界不見一法界故，聞佛說此見性於諸法，即亦不得，離亦不得，於是茫然不知是義
終始。一時惶悚失其所守者，心失憑依也。
　　<經>【如來知其魂慮變慴心生憐愍。安慰阿難及諸大眾。諸善男子無上法王是
　　　真實語。如所如說不誑不妄。非末伽梨四種不死矯亂論議。汝諦思惟無
　　　忝哀慕。】</經>
　　佛知大眾心失憑依，魂慮變慴，於是安慰阿難及諸大眾。
　　如來具五語，真語、實語、如語、不異語、不誑語。如所如說，即如語也。如
者不二不別也，如來凡有所說，皆諸法如義。諸法如義者，一法界義也。
　　末伽梨四種不死矯亂論議，後文當說。
　　汝阿難應諦實思惟，無忝哀慕。哀者言佛哀憐，慕者言弟子仰慕於佛。謂莫辜
負師資緣合也。
　　<經>【是時文殊師利法王子愍諸四眾。在大眾中即從座起。頂禮佛足合掌恭敬
　　　。而白佛言世尊。此諸大眾。不悟如來發明二種精見色空是非是義。世
　　　尊若此前緣色空等象。若是見者應有所指。若非見者應無所矚。而今不
　　　知是義所歸故有驚怖。非是疇昔善根輕。唯願如來大慈發明此諸物象
　　　。於此見精元是何物。於其中間無是非是。】</經>
　　文殊師利法王子，愍念四眾故，向佛請法。
　　色空等象者，前緣也。前緣諸象，與此見精，根本是何物？為何佛謂此見，非
是物，亦非不是物？
　　<經>【佛告文殊及諸大眾。十方如來及大菩薩。於其自住三摩地中。見與見緣
　　　并所想相。如虛空花本無所有。此見及緣元是菩提妙淨明體。云何於中
　　　有是非是。】</經>
　　十方如來及大菩薩，大菩薩者指地上菩薩言。地上菩薩分見法性，故於其自住
三摩地中，見與所見之緣，並所想相，如虛空花，本無所有。
　　於其自住三摩地中，此處三摩地，即首楞嚴定也。
　　取相為想相，并所想相，即取空花緣相，而成虛妄想相也。
　　此見及緣，元是菩提妙淨明體。
　　見即見分也，緣即所緣之相分也。見分相分，根本就是唯心所變造，故曰元是
菩提妙淨明體。凡夫不如實知不如實見，竟執見分為我相，執相分為法相。
　　既然見及所緣，皆唯心造，云何於一心中，有是有非是之分別呢？
　　<經>【文殊吾今問汝。如汝文殊更有文殊。是文殊者為無文殊。如是世尊我真
　　　文殊無是文殊。何以故若有是者則二文殊。然我今日非無文殊於中實無
　　　是非二相。佛言此見妙明與諸空塵。亦復如是本是妙明。無上菩提淨圓
　　　真心。妄為色空及與聞見。】</經>
　　佛問文殊，例如汝文殊，本是一位文殊。是否可說有文殊，和無文殊之分別嗎
？文殊菩薩言，我真文殊，於一人中，更不可言「是」文殊。若有「是」文殊，定
然有「非」文殊，那樣豈不成為二個文殊嗎？
　　是知「見」與「緣」，同是一心。既然同是一心，故不可言即緣有見，或離緣
有見。
　　本是一位文殊，於中無「是」「非」二相。
　　佛言此見與空塵，亦是這種道理，此見與緣，本同是無上菩提真心，而眾生妄
分為色空，與聞見而已。
　　當知妄本空，非有非無。真本具，不增不減也。
　　<經>【如第二月誰為是月又誰非月。文殊但一月真。中間自無是月非月。是以
　　　汝今觀見與塵。種種發明名為妄想。不能於中出是非是。由是精真妙覺
　　　明性。故能令汝出指非指。】</經>
　　第二月者，虛妄無體，故不可言是月非月。因為但有一月是真的，第二月是虛
妄的，非為實有。故不可言是月，亦不可言非月。
　　第二月是譬說，是以汝今觀見與塵下，是法說。見性與塵相，本是一心所現，
皆一心所變。故見性與塵相，不可發明分別。若作種種發明分別，皆名妄想。所以
不可於一法界中，出於是、非是二見。
　　進一步說，由此精真妙覺明性──一心，故能令汝出指、非指。指者，以為是
也。非指者，以為非是也。
　　<經>【阿難白佛言世尊。誠如法王所說覺緣遍十方界。湛然常住性非生滅。與
　　　先梵志娑毘迦羅所談冥諦。及投灰等諸外道種。說有真我遍滿十方。有
　　　何差別。世尊亦曾於楞伽山。為大慧等敷演斯義。彼外道等常說自然。
　　　我說因緣非彼境界。我今觀此覺性自然非生非滅。遠離一切虛妄顛倒。
　　　似非因緣與彼自然。云何開示不入群邪。獲真實心妙覺明性。】</經>
　　阿難聞真心不生不滅，惑為自然。
　　誠如法王所說，覺緣遍十方界。
　　謂如佛上來所說，此覺性遍緣十方界。此覺性湛然常住，非生非滅。
　　如此看來，此覺性與往昔梵志迦毘娑羅所談的冥諦，及投灰等外道所說真我─
─神我，有何不同？因為彼等所說冥諦及神我，亦是遍滿十方不生不滅的。
　　世尊亦曾於楞伽山，與大慧菩薩等說楞伽經，彼時敷演斯義。為破外道自然義
，故說因緣。但是我今觀此覺性自然不生不滅，似乎不是因緣。那麼與彼外道所說
的自然，有何不同？請佛開示，不入群邪，獲真心妙覺明性。
　　當知佛說因緣，旨在明無性之理。法由因緣成，當無自性，無自性便是性空。
性空即無自性，無自性便不礙緣成。因緣無性，便非因緣。性空無性，便非性空。
　　是知因緣即性空，因緣者，性空之因緣，若非性空之因緣，此因緣便是定性有
。同時性空即因緣，性空者，因緣之性空，若非因緣之性空，此性空便是斷滅空。
　　故會無性理者，則知非因緣非自然矣。
　　<經>【佛告阿難我今如是開示方便。真實告汝。汝猶未悟惑為自然。阿難若必
　　　自然自須甄明有自然體。汝且觀此妙。明見中以何為自。此見為復以明
　　　為自以暗為自。以空為自以塞為自。阿難若明為自應不見暗。若復以空
　　　為自體者應不見塞。如是乃至諸暗等相以為自者。則於明時見性斷滅云
　　　何見明。】</經>
　　世尊先責不悟，然後以問為<答>答。</答>
　　阿難！若必自然，自須甄明有自然體。
　　謂若一定有自然者，此自然當有其體性。
　　汝且觀此妙明見中，以何為自？
　　汝觀察此妙明見精之中，以何為自體性？此見是以明為自體性？抑以暗為自體
性？以空為自體性？抑以塞為自體性？
　　若以明為自體性，自性既明，應不見暗。若以空為自體性，自性既空，應不見
塞。如是以暗為自體性，明時其體性便應斷滅。見性既已斷滅，當不復見明矣。
　　故阿難惑為自然，是執自然是自性有。若執自然有自性，便與外道無異了。
　　佛說一切法無生，皆因緣幻有。以無生故，說一切法無性為性。
　　<經>【阿難言必此妙見性非自然。我今發明是因緣性。心猶未明諮詢如來。是
　　　義云何合因緣性。】</經>
　　阿難聞佛斥非自然，便轉計見性是因緣。然若是因緣，必有生滅，若有生滅，
必然不遍。若不遍者，豈是見性？
　　故心猶未明，期佛開示。
　　不知佛說因緣，旨在明無性之理。因緣無性，則事不礙理。無性隨緣，則理不
礙事。如是方得事理圓融，一切無礙。既然因緣無性，焉可定執為因緣？
　　<經>【佛言汝言因緣吾復問汝。汝今同見見性現前。此見為復因明有見因暗有
　　　見。因空有見因塞有見。阿難若因明有應不見暗。如因暗有應不見明。
　　　如是乃至因空因塞同於明暗。】</經>
　　汝今同（因）見，見性現前。
　　佛言汝捨自然，復執因緣。汝今因見，見性方得現前。例如因見明，則見性現
前。因見暗，則見性現前。因見空見塞，故見性現前。汝應思惟，此見係因明的因
緣而有見，抑係因暗的因緣而有見？係因空的因緣而有見，抑係因塞的因緣而有見
？
　　此見如果因明的因緣而有，暗時即應無見，無見應不見暗。於是可知，如果因
暗而有，應不見明。因空而有，應不見塞，因塞而有，應不見空。
　　<經>【復次阿難此見又復緣明有見緣暗有見。緣空有見緣塞有見。阿難若緣空
　　　有應不見塞。若緣塞有應不見空。如是乃至緣明緣暗同於空塞當。知如
　　　是精覺妙明非因非緣。亦非自然非不自然。無非不非無是非是。離一切
　　　相即一切法。】</經>
　　親者曰因，疏者為緣。上文已破因明暗空塞而有見性，今復破緣明暗空塞而有
見性。總成見非因緣有也。因為緣明有見，應不見暗。緣暗有見，應不見明。緣空
有見，應不見塞。緣塞有見，應不見空‧
　　當知如是精覺妙明，非因非緣，亦非自然，非不自然。
　　總說即為非因緣，非自然，非不因緣，非不自然。以下無非不非，無是非是，
應有八句。即無非因緣，無非自然，無不非因緣，無不非自然，無是因緣，無是自
然，無非是因緣，無非是自然。何故有如是八句？因為一真法界，無分別而分別，
分別而無分別。所以無非不非，無是非是。
　　離一切相者，離四句也，離四句者，簡凡情也。即一切法者，即四句也，即四
句者，顯正義也。
　　離四句者，離因緣，離自然，離亦因緣亦自然，離非因緣非自然。即四句者，
說因緣一切因緣，說自然一切自然，說亦因緣亦自然一切亦因緣亦自然，說非因緣
非自然一切非因緣非自然。如是方成非因緣非不因緣，非自然非不自然義。
　　<經>【汝今云何於中措心。以諸世間戲論名相而得分別。如以手掌撮摩虛空。
　　　只益自勞。虛空云何隨汝執捉。】</經>
　　措心者，作意起分別也。汝為何於見性中，以世間戲論名相而起作意分別呢？
如此作為，好像以手撮摩虛空，只益自勞，虛空云何隨汝執捉？
　　戲論名相，有名無實之論。
　　<經>【阿難白佛言世尊。必妙覺性非因非緣。世尊云何常與比丘。宣說見性具
　　　四種緣。所謂因空因明因心因眼是義云何。佛言阿難我說世間諸因緣相
　　　非第一義。】</經>
　　若此妙覺性非是因緣，世尊為何說見性因空因明因心因眼而有呢？佛言我說世
間諸因緣相，非第一義。
　　第一義者，畢竟空。因緣所生法，虛偽假現，生滅無常是世間相。然因緣無性
，無性則空，此空即第一義。若執因緣所生法為實有，便成有名無實的遍計執了。
　　<經>【阿難吾復問汝。諸世間人說我能見。云何名見云何不見。阿難言世人因
　　　於日月燈光。見種種相名之為見。若復無此三種光明則不能見。】</經>
　　佛問阿難，世間人云何名見，云何不見？阿難回答說，世間人因日月燈光名見
，無日月燈三光則不能見。
　　如是回答，顯然錯誤。因為日月燈明是物，非是見性。當知見非物見，乃見性
能見。故下文佛斥其非。
　　<經>【阿難若無明時名不見者。應不見暗。若必見暗此但無明云何無見。阿難
　　　若在暗時不見明故名為不見。今在明時不見暗相還名不見。如是二相俱
　　　名不見。若復二相自相奪。非汝見性於中暫無。如是則知二俱名見。
　　　云何不見。是故阿難汝今當知。見明之時見非是明。見暗之時見非是暗
　　　。見空之時見非是空。見塞之時見非是塞。四義成就。】</經>
　　佛語阿難，如果無明時名為不見，應不見暗。所以能見暗時，亦名為見。
　　如果在暗時不見明便名不見，汝今在明時不見於暗，亦應名不見。如是則明暗
二相，俱名不見。故此但無明無暗二相而已，云何無見？
　　當知明暗二相自相（陵）奪，非是汝之見性，於中暫無。故知汝謂因日月燈
光能見者，誤矣。
　　如是則知，明時暗時俱名為見，云何名不見？所以阿難當知，見明之時，見非
是明；見暗之時，見非是暗；見空之時，見非是空；見塞之時，見非是塞。
　　四義成就。
　　四義成就者，譯文簡略也。意思是說，明暗空塞四義，係見性之所成就。若無
見性，則明暗空塞四義，便不得成就也。
　　<經>【汝復應知。見見之時見非是見。見猶離見見不能及。云何復說因緣自然
　　　及和合相。汝等聲聞狹劣無識。不能通達清淨實相。吾今誨汝當善思惟
　　　。無得疲怠妙菩提路。】</經>
　　見見之時，見非是見，見猶離見，見不能及。
　　此句古德解釋，多有不同。茲循上文之意，別作解釋如下。
　　上文之意，見明之時，見非是明。見暗之時，見非是暗。見空之時，見非是空
。見塞之時，見非是塞。今云見見之時，見非是見。如是觀之，文勢一貫。
　　「見」見之時之「見」字，即妙覺真性。第二個見字，是指六塵緣影心之見，
亦即見分之見。此見無性，係塵相緣生，體即虛妄。妙覺之照，照而常寂，寂而常
照。非是六塵緣影心之妄見。故曰見見之時，見非是見。
　　前言見明見暗見空見塞，是妙覺性覺照相分之謂。今見見者，係妙覺性覺照見
分之謂。見分恒取相分為心所，故見分者我執也，相分者法執也。相分是假立，見
分依然是假立。故曰見（覺照）見（見分）之時，覺照之見，非是見分之見。此猶
上文，見明暗空塞之時，見非明暗空塞之意。
　　見猶離見，見不能及。
　　覺照之見，猶離見分之見，為見分之所不能及，何況明暗空塞等相分，更不待
言矣。
　　云何復說因緣自然及和合相。
　　外道執一切法有，執一切法生。有謂一切法是因緣生，有謂一切法自然生。無
論因緣生，抑自然生，凡生者皆和合相。故曰復說因緣自然及和合相。
　　我們要知道，和合生是錯誤的。因為說和合時有生，當然未和合時即無生。如
果「無生」和合而成為生，這是不合道理的。所以華嚴經云，法非和合不和合。何
以故？因為一切法無性故，一切法無生故。
　　所以佛責阿難云，汝等聲聞狹劣無識，不能通達清淨實相。實相無相，無相即
無性無生也。
　　<經>【阿難白佛言世尊。如佛世尊為我等輩。宣說因緣及與自然。諸和合相與
　　　不和合。心猶未開。而今更聞見見非見重增迷悶。伏願弘慈施大慧目。
　　　開示我等覺心明淨。作是語已悲淚頂禮承受聖旨。】</經>
　　阿難雖蒙佛開示，猶自未悟無生之理，故請佛再度開示。
　　求法心切，故悲淚頂禮，承受聖旨。
　　<經>【爾時世尊憐愍阿難及諸大眾。將欲敷演大陀羅尼諸三摩提妙修行路。告
　　　阿難言汝雖強記但益多聞。於奢摩他微密觀照心猶未了。汝今諦聽吾今
　　　為汝分別開示。亦令將來諸有漏者獲菩提果。阿難一切眾生輪迴世間。
　　　由二顛倒分別見妄。當處發生當業輪轉。云何二見。一者眾生別業妄見
　　　。二者眾生同分妄見。】</經>
　　由二顛倒分別見妄，當處發生，當業輪轉。
　　顛倒分別見妄者，無明也。無明非別有體，全依真如不覺而起，故曰當處發生
。無明妄起，虛妄造業，虛妄受苦，故曰當業輪轉。
　　云何二種妄見？即別業妄見，同分妄見。
　　<經>【云何名為別業妄見。阿難如世間人目有赤眚夜見燈光。別有圓影五色重
　　　疊。】</經>
　　別業妄見者，別業所成。如人目有赤眚，赤眚是目病也。如人目有病，便獨見
燈有圓影。圓影者光暈也。此唯病目者獨見，故曰別業妄見。
　　<經>【於意云何此夜燈明所現圓光。為是燈色為當見色。阿難此若燈色則非眚
　　　人何不同見。而此圓影唯眚之觀。若是見色見已成色。則彼眚人見圓影
　　　者名為何等。】</經>
　　燈所現之光暈，是燈所有色？抑見所有色？若為燈所有色，那麼燈即有圓影。
若為見所有色，那麼見即有圓影。
　　如果燈本有圓影，非眚人何故不見？如果見本有圓影，既然見已成色，則無眚
人其見亦應見圓影，因為人俱有見故。若有見者皆見燈有圓影，那麼赤眚人見有圓
影，又當作何解說？
　　<經>【復次阿難若此圓影離燈別有。則合傍觀屏帳几筵有圓影出。離見別有應
　　　非眼矚。云何眚人目見圓影。】</經>
　　圓影既非燈有，亦非見有，乃至亦非離燈離見別有。一切無有，故知是妄見也
。
　　若此圓影離燈別有，則傍觀屏帳几筵等處，亦應出現圓影。同時那樣便非眚目
人所獨見了。
　　<經>【是故當知色實在燈見病為影。影見俱眚見眚非病。終不應言是燈是見。
　　　於是中有非燈非見。】</經>
　　色實在燈者，光實在燈也。光在燈而無影，影者見病所見也。是故圓影及見，
俱是眚病也。若無眚病，便不見圓影矣。
　　見眚非病。若能了知見圓影是眚病所致，便無病矣。因為如實知圓影是眚病所
致，便不執圓影為實有，於是可離病矣。
　　終不應言，是燈是見。
　　終不應言，是燈有圓影，抑是見有圓影。
　　於是中有，非燈非見。
　　於是中有圓影者，非是燈有，亦非見有，乃病目所見也。
　　觀文可知，譯筆雖巧，然於詞欠達。
　　<經>【如第二月非體非影。何以故第二之觀捏所成故。諸有智者不應說言此
　　　根元。是形非形離見非見。此亦如是目眚所成。今欲名誰是燈是見。何
　　　況分別非燈非見】</經>
　　第二月捏目所成，非有實體，亦非第一月所現之影。故曰如第二月，非體非影
。
　　所以有智之人，喻無眚病人也。不應說言，此捏根元。眚病妄見，非體非影，
無根元也。
　　是形非形，離見非見。
　　因為圓影者，非體非影，無實體性。不應說言此圓影，是形有抑是非形有。是
離見有，抑是離非見有。
　　於此益見文巧傷義處也。
　　<經>【云何名為同分妄見。阿難此閻浮提除大海水。中間平陸有三千洲。正中
　　　大洲東西括量。大國凡有二千三百。其餘小洲在諸海中。其間或有三兩
　　　百國。或一或二至于三十四十五十。阿難若復此中有一小洲只有兩國。
　　　唯一國人同感惡緣。則彼小洲當土眾生。諸一切不祥境界。或見二日
　　　或見兩月。其中乃至暈蝕珮玦彗勃飛流。負耳虹蜺種種惡相。但此國見
　　　彼國眾生。本所不見亦復不聞。】</經>
　　先述閻浮提形狀，觀文自明。
　　暈蝕，珮玦，彗勃（孛）飛流，負耳虹蜺，皆自然現象也。
　　同分中，亦有不同。例如大地是眾生同有，然田產則各有所屬，此同中不同也
。再如水是眾生同分中事，然人見是水，餓鬼見是膿血，地獄見是猛火。故有但此
國見，彼國不見的情形。
　　<經>【阿難吾今為汝。以此二事進退合明。阿難如彼眾生別業妄見。矚燈光中
　　　所現圓影雖現似境。終彼見者目眚所成。眚即見勞非色所造。然見眚者
　　　終無見咎。】</經>
　　進退合明者，交互發明也。
　　有目病人所見圓影，只是似有前境現，實係病目所成。故曰矚燈光中所現圓影
，雖現似境，終彼見者目眚所成。眚病所見之圓影，即是見勞（見病）也，非是色
所造有圓影也。
　　然見眚者，終無見咎。
　　「見眚者」，即是知所見圓影，實是目病所致者。若能知之，則無見咎矣。
　　<經>【例汝今日以目觀見山河國土及諸眾生。皆是無始見病所成。見與見緣似
　　　現前境。元我覺明見所緣眚。】</經>
　　汝阿難今日所見山河國土等，皆無始見病所成。何以故？諸法實相無相，凡所
見相，皆是虛妄，皆是見病所成也。故見與所見之緣相，皆似現前境，事實上唯是
一心。所現境者，根本是我覺明，妄取所緣，眚病所現也。
　　<經>【覺見即眚本覺明心。覺緣非眚覺所覺眚。覺非眚中此實見見。云何復名
　　　覺聞知見。】</經>
　　覺見即眚，本覺明心，覺緣非眚。
　　用文極巧，自來勞諸經家費解。
　　見者，取相之謂。妙覺明心若取相生見，便成見病。而本妙覺明心，若能覺悟
諸緣相虛妄非為實有，則離眚病矣。
　　覺所覺眚，覺非眚中此實見見，云何復名覺聞知見。
　　覺所覺眚者，謂分別能覺所覺者，即眚病也。第一個覺字，即能覺之覺。
　　覺非眚中者，謂真覺者唯是一心，無分能所。故曰真覺非眚病也。此實見見者
，第一個見，即真見圓明體。第二個見，即見分取相之見，即見病也。換句話說，
此真見圓明體，既能覺知見病，豈可名為見聞覺知呢？見聞覺知即六根取著六塵，
皆見病也。
　　<經>【是故汝今見我及汝并諸世間。十類眾生皆即見眚。非見眚者彼見真精。
　　　性非眚者故不名見。】</經>
　　是故阿難！汝今見我「三十二相，勝妙殊勝，形體映徹，猶如琉璃。」及汝之
色身，并諸世間十類眾生，皆是以見分取著相分之眚病。
　　非見眚者，彼見真精。
　　非見分取著相分之眚病者，方是真見也。既然此真見性體，不取於相，非是眚
病，故不名為見。何故不名為見？以此真見性體，不取於相故。
　　<經>【阿難如彼眾生同分妄見。例彼妄見別業一人。一病目人同彼一國。彼見
　　　圓影眚妄所生。此眾同分所現不祥。同見業中瘴惡所起。俱是無始見妄
　　　所生。】</經>
　　如彼眾生同分妄見，據理而推，可知妄見別業一人，皆是見病所致。「例」字
，有推而例知之意。
　　推而例知，一人病目所見，一國所見，亦由病目所致。
　　故一人所見圓影，係眚病所生。眾同分妄見，見諸不祥，亦係眚病所生。
　　如是二種見病，俱是無始無明見妄所生。
　　<經>【例閻浮提三千洲中。兼四大海娑婆世界。并洎十方諸有漏國及諸眾生。
　　　同是覺明無漏妙心。見聞覺知虛妄病緣。和合妄生和合妄死。】</經>
　　依此例知，十方諸有漏國及諸眾生，皆一心所變現，皆一真法界，同是覺明無
漏妙心所現。
　　漏者，煩惱也生死也。覺明無漏妙心者，理性涅槃也。
　　以見聞覺知虛妄病緣故，和合妄生，和合妄死。和合者，因緣和合也。眾生執
著見聞覺知者為實有，不知因緣和合無自性，以致妄受因緣生，妄受因緣死。見聞
覺知者，六根妄執六塵為實有也。以執六塵為實有故，乃妄受生死。
　　<經>【若能遠離諸和合緣及不和合。則復滅除諸生死因。圓滿菩提不生滅性。
　　　清淨本心本覺常住。】</經>
　　諸和合緣者，即上文和合妄生，和合妄死。故和合即見聞覺知虛妄病因緣和合
也。
　　阿含云：「緣眼（根）色（塵）生眼識，三事和合觸。」故根塵識和合，乃有
生死。上文見聞覺知，皆病緣和合而有。然見性本真，非根非塵非識，故曰離諸和
合緣。
　　然見性亦非離根塵識，別有自體，故曰及不和合。
　　則復滅除諸生死因圓滿菩提不生不滅性。
　　語意應為，則復其圓滿菩提不生不滅性。生死者虛妄無體，既無體豈得有因？
故知生死者，只是迷不生不滅性，虛妄而有，全以迷不生不滅性為因。故曰則恢復
滅除生死之迷因，而圓滿菩提不生不滅性。此圓滿菩提不生不滅性，即清淨本心，
本覺常住。
　　若能遠離和合之妄執，及離不和合之妄執，便能恢復圓滿菩提不生不滅性，清
淨本心，本覺常住也。
　　<經>【阿難汝雖先悟本覺妙明。性非因緣非自然性。而猶未明如是覺元。非和
　　　合生及不和合。阿難吾今復以前塵問汝。汝今猶以一切世間。妄想和合
　　　諸因緣性。而自疑惑。證菩提心和合起者。則汝今者妙淨見精。為與明
　　　和為與闇和。為與通和為與塞和。】</經>
　　性非因緣，即是性非和合。性非自然，即是非不和合義。阿難雖悟，性非因緣
非自然，猶尚未明性非和合及不和合。此是只取名相，不會其義也。
　　以下佛先責其妄，後示正義。汝今猶以一切世間妄想和合諸因緣性，而自疑惑
。雖悟知非因緣，而猶執和合，是猶執因緣也。
　　汝猶自疑惑證菩提心者，係因緣和合起者，此誤也。若菩提心係因緣和合而起
的話，則汝今者妙淨見精，是與明和合而有，抑係與暗、空、塞和合而有呢？
　　<經>【若明和者且汝觀明。當明現前何處雜見。見相可辨雜何形像。若非見者
　　　云何見明。若即見者云何見見。必見圓滿何處和明。若明圓滿不合見和
　　　。見必異明雜則失彼性明名字。雜失明性和明非義。彼暗與通及諸群塞
　　　亦復如是。】</經>
　　若明和者，且汝觀明，當明現前，何處雜見？
　　汝見若與明和，當明相現前時，應唯見於明，不見餘雜等物。又解雜者和合義
。謂若見唯與明和，當不與餘物和。不與餘物和，當不見餘物。何以故？見唯與明
和故。若如是者，將不得謂因明而見物也。
　　見相可辨，雜何形像？
　　若見唯與明和，唯辨於明。那麼云何能見諸餘雜物像？
　　若非見者，云何見明？
　　如果不見餘物，是無見也。既已無見，云何見明？
　　若即見者，云何見見？
　　若明即是見者（以見與明和合為一故），汝見明時，即應見見。但事實上，云
何能見見？
　　必見圓滿，何處和明？
　　進一步來說，若汝之見能圓滿一切，圓滿者應無欠無餘。既然無欠無餘，又何
處與明和？
　　若明圓滿，不合見和。
　　如果明圓滿無欠無餘，便不應與見和合。
　　見必異明，雜則失彼性明名字。
　　如果見與明異，雜和以後成為一體，那樣便失去見性的名字，和明相的名字。
因為二者和合為一故。
　　雜失明性，和明非義。
　　既然雜和以後，失去了明相和見性的分別。復說見與明和合，豈會有這種道理
？
　　至於暗及通塞，亦復如是，無因緣和合義也。
　　<經>【復次阿難又汝今者妙淨見精。為與明合為與暗合。為與通合為與塞合。
　　　若明合者至於暗時明相已滅。此見即不與諸暗合云何見暗。若見暗時不
　　　與暗合。與明合者應非見明。既不見明云何明合。了明非暗彼暗與通。
　　　及諸群塞亦復如是。】</經>
　　復次汝妙淨見精，若與明合，暗時則明相已滅。明相既滅，應無有見。既已無
見，當然不能與暗合。見不與暗合，應不見暗。如果見暗之時，不與暗合，那麼與
明合時，應不見明。因為不和合者能見，相反地和合者應非見也。既不見明，怎可
謂與明和合，而能了別明非是暗呢？其餘暗、通、塞，亦復如是。
　　<經>【阿難白佛言世尊。如我思惟此妙覺元。與諸緣塵及心念慮非和合耶。佛
　　　言汝今又言覺非和合。吾復問汝此妙見精非和合者。為非明和為非暗和
　　　。為非通和為非塞和。若非明和則見與明必有邊畔。汝且諦觀何處是明
　　　何處是見。在見在明自何為畔。阿難若明際中必無見者則不相及。自不
　　　知其明相所在。畔云何成。彼暗與通及諸群塞亦復如是。】</經>
　　阿難復執不和合。不知諸法因緣終無性，無性隨緣成諸法。於是試問佛曰，此
妙覺元，與諸緣塵，及心念慮，非和合嗎？
　　佛言若妙見精非與明和，則見與明必有邊畔。邊畔者，分際也。若見與明有分
際者，汝且諦觀，何處是見，何處是明？於見於明，何為分際？
　　阿難若明有分際者，則明中必然無見，是明與見互不相接。若互不相接，自然
不能見明。既不能見明，見與明的分際云何而成？
　　其餘暗、通、塞的道理，類推可知。
　　<經>【又妙見精非和合者。為非明合為非暗合。為非通合為非塞合。若非明合
　　　則見與明性相乖角。如耳與明了不相觸見。且不知明相所在。云何甄明
　　　合非合理。彼暗與通及諸群塞亦復如是。】</經>
　　再者若見精非和合者，如果非與明和合，則見與明，其性互相乖角。角者，如
牛二角，互不相及也。好像耳與明互不接觸的情形一樣。
　　若見與明互不相及，便不知明相之所在。既不知明之所在，怎能辨別與明和合
，或不和合的道理呢？甄者甄別也。
　　彼暗及通、塞的道理，亦復如是。
　　<經>【阿難汝猶未明一切浮塵諸幻化相。當處出生隨處滅盡幻妄稱相。其性真
　　　為妙覺明體。如是乃至五陰六入。從十二處至十八界。因緣和合虛妄有
　　　生。因緣別離虛妄名滅。殊不能知生滅來去。本如來藏常住妙明。不動
　　　周圓妙真如性。性真常中求於去來。迷悟死生了無所得。】</經>
　　浮者，虛妄不實也。六塵影像，幻生幻滅，如空中之野馬絪縕，如山中之迴響
，當處出生，隨處滅盡，幻妄稱相而已。
　　其性真為妙覺明體。
　　猶如病目人見有空花，空花幻生幻滅無實體，其性本為虛空。花雖幻生幻滅，
而空性不動。此妙覺明體猶如虛空，浮塵影相於此妙覺明體，幻生幻滅。究其本性
，原為妙覺明體也。故曰其性真為妙覺明體。
　　是知五陰六入十二處十八界，皆因緣和合虛妄有生。如果因緣分離，便虛妄名
滅。究其實，生滅皆虛妄也。殊不能知其究竟也。
　　生滅去來，本如來藏常住妙明。
　　如來藏者，一心也，即常住真心也。生滅去來者，六塵緣影幻化也。幻化非實
，依一心為體，故曰生滅去來，本如來藏常住妙明。
　　不動周圓，妙真如性。
　　六塵幻化生滅不實，因真如性生滅來去幻現，故真如性本不動。真如性既是不
動，是以遍一切真實不虛，故曰不動周圓，妙真如性。
　　究竟諸法生滅幻化，與妙真如性關係如何？當知真如隨緣成諸法，諸法無性是
真如。
　　所以於無性真常之中，求於去來迷悟死生，了無所得。以於一法界中，無如是
分別也。
　　<經>【阿難云何五陰本如來藏妙真如性。阿難譬如有人。以清淨目觀晴明空。
　　　唯一精虛無所有。其人無故不動目睛。瞪以發勞則於虛空別見狂花。
　　　復有一切狂亂非相。色陰當知亦復如是。阿難是諸狂花。非從空來非從
　　　目出。如是阿難若空來者。既從空來還從空入。若有出入即非虛空。空
　　　若非空自不容其花相起滅。如阿難體不容阿難。】</經>
　　云何五陰本如來藏妙真如性者，言五陰如幻，妙真如性本不動。所謂妄本空，
真本具。既然妄本空，故不異本具之真。
　　唯一精虛，迥無所有。應為唯一晴虛。
　　此段文義明顯，不須贅解。
　　<經>【若目出者既從目出還從目入。即此花性從目出故當合有見。若有見者去
　　　既花空旋合見眼。若無見者出既翳空旋當翳眼。】</經>
　　如果空花從目而出，當是性同於目，當合能見。若空花能見，空花已在晴空，
應該旋轉來能見眼。
　　若空花不能見者，既然出能障礙虛空，旋轉來當亦障礙眼。
　　<經>【又見花時目應無翳。云何晴空號清明眼。是故當知色陰虛妄。本非因緣
　　　非自然性。】</經>
　　再者見花時，目既見花，當無有翳。目既無翳，為何見晴空時，號曰清明眼，
見空花時，號曰妄見呢？
　　世尊最後斥其虛妄。是故當知，色陰虛妄無實，本非因緣有，亦非自然有。
　　<經>【阿難譬如有人。手足宴安百骸調適。忽如忘生性無違順。其人無故以二
　　　手掌於空相摩。於二手中妄生滑冷熱諸相。受陰當知亦復如是。阿難
　　　是諸幻觸。不從空來不從掌出。如是阿難若空來者。既能觸掌何不觸身
　　　。不應虛空選擇來觸。若從掌出應非待合。又掌出故。合則掌知離即觸
　　　入。臂腕骨髓應亦覺知入時蹤跡。必有覺心知出知入。自有一物身中往
　　　來。何待合知要名為觸。是故當知受陰虛妄。本非因緣非自然性。】</經>
　　此言受陰緣生，緣生無性，無性緣成。以緣生無性虛妄幻現而無實體，故非因
緣非自然性。
　　手足宴安，百骸調適，忽如忘生，性無違順者，猶清明眼見晴空也。
　　幻觸者緣生無性，體是虛妄，無有來處。此觸若從空來，既能觸掌，當亦能觸
身。若從掌出，當不待二掌磨擦，即應有觸。故曰若從掌出，應非待二掌和合也。
　　又掌出故，合則掌知，離即觸入，臂腕骨髓，應亦覺知入時蹤跡。
　　再者若從掌出，二掌合時，則掌有所知。二掌離時觸應還入於掌。若觸還入於
掌，則臂腕骨髓，應覺知其所入之蹤跡。
　　必有覺心，知出知入，自有一物，身中往來。如果汝之覺心，知此觸出入之相
，那麼觸即為物，於身中往來。觸既為物，身中往來，又何待二掌合時方名為觸呢
？
　　是故受陰虛妄，非因緣非自然性。
　　<經>【阿難譬如有人。談說醋梅口中水出。思踏懸崖足心酸。想陰當知亦復
　　　如是。阿難如是醋說。不從梅生非從口入。如是阿難若梅生者。梅合自
　　　談何待人說。若從口入自合口聞何須待耳。若獨耳聞此水何不耳中而出
　　　。想踏懸崖與說相類。是故當知想陰虛妄。本非因緣非自然性。】</經>
　　舉醋梅懸崖喻，在說明想為虛妄取相，非為實有。
　　如是醋說，不從梅出，非從口入。
　　談酸時，此說不從梅出，亦非從口入，只是虛妄想而已。
　　如果此談說從梅出者，梅應自談，何待人說？若從口入者，應該口聞，何待耳
聞？如果獨是耳聞，非是口聞，應該水由耳出，何故從口出呢？應知此全是妄想，
無性無體。
　　想踏懸崖，與說梅之說相似，不須細論。故知想陰虛妄，本非因緣有，亦非自
然有。
　　<經>【阿難譬如暴流波浪。相續前際後際不相踰越。行陰當知亦復如是。阿難
　　　如是流性。不因空生不因水有。亦非水性非離空水。如是阿難若因空生
　　　。則諸十方無盡虛空成無盡流。世界自然俱受淪溺。若因水有。則此暴
　　　流性應非水。有所有相今應現在。若即水性則澄清時應非水體。若離空
　　　水。空非有外水外無流。是故當知行陰虛妄。本非因緣非自然性。】</經>
　　流性虛妄，緣起幻現，行陰亦復如是。
　　譬如暴流，波浪相續，前際後際，不相踰越。
　　何故知流性虛妄？前後相續以成流性，然前際後際，為一為二，均不成流。如
果前際後際為一，既然為一，云何有前際後際？如果前際後際為二，既然為二，應
有間斷，既有間斷，何成相續。故知流性者，虛妄現也。
　　此流性非是空生，非是水有。若因空生，則十方虛空，應成無盡流。若因水有
，則此流性應非是水，如果那樣，此流性應有所有相，今應現前而在。
　　佛恐阿難謂言，此流性非離水別有，而流性即是水性。故佛曰若流性即是水性
，則水澄清時，已無流性，則流性應非水體。
　　然流性虛妄，亦非離空水別有自體。若離空水，別有流性，應知空非有外。換
句話說，空是無外的，何處更有流性？
　　若離水別有流性，事實上水外何得有流？
　　行陰亦如流性一樣，本非因緣有，亦非自然有。
　　<經>【阿難譬如有人取頻伽瓶。塞其兩孔滿中擎空。千里遠行用餉他國。識陰
　　　當知亦復如是。阿難如是虛空。非彼方來非此方入。如是阿難若彼方來
　　　。則本瓶中既貯空去。於本瓶地應少虛空。若此方入開孔倒瓶應見空出
　　　是故當知識陰虛妄。本非因緣非自然性。】</經>
　　識陰緣生如幻，非實有體。若執識陰有實有體，便同法執。
　　頻伽者鳥名，瓶形似鳥，故名頻伽瓶。
　　如以瓶盛空，用餉他國。然空非彼方來，亦非此方入，以空無自性故。雖於此
方持至他方，而空性不增不減。
　　故知識陰虛妄，非因緣有，非自然有。
</檔>
