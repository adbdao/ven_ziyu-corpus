<檔>
<篇>大佛頂如來密因修證了義諸菩薩萬行首楞嚴經拾遺</篇>
<節>大佛頂如來密因修證了義諸菩薩萬行首楞嚴經拾遺</節>
<節>大佛頂如來密因修證了義諸菩薩萬行首楞嚴經拾遺　　卷第五</節>
　　<經>【阿難白佛言世尊。如來雖說第二義門。今觀世間解結之人。若不知其所
　　　結之元。我信是人終不能解。世尊我及會中。有學聲聞亦復如是。從無
　　　始際與諸無明俱滅俱生。雖得如是多聞善根名為出家。猶隔日瘧。唯願
　　　大慈哀愍淪溺。今日身心云何是結。從何名解。亦令未來苦難眾生。得
　　　免輪不落三有。作是語已普及大眾。五體投地雨淚翹誠。佇佛如來無
　　　上開示。】</經>
　　第二義門者，即佛所說二決定義中之第二義也。第一義者，應當審觀因地發心
，與果地覺，為同為異；第二義者，應當審詳，煩惱根本，此無始來，發業潤生，
誰作誰受。
　　阿難雖聞第二義，猶不知云何是結，云何解結。
　　猶隔日瘧，猶未痊愈也。
　　<經>【爾時世尊憐愍阿難。及諸會中諸有學者。亦為未來一切眾生。為出世因
　　　作將來眼。以閻浮檀紫光金手摩阿難頂。即時十方普佛世界六種振動。
　　　微塵如來住世界者。各有寶光從其頂出。其光同時於彼世界。來祇陀林
　　　灌如來頂。是諸大眾得未曾有。於是阿難及諸大眾俱聞十方微塵如來。
　　　異口同音告阿難言。善哉阿難汝欲識知俱生無明。使汝輪轉生死結根。
　　　唯汝六根更無他物。汝復欲知無上菩提。令汝速登安樂解脫寂靜妙常。
　　　亦汝六根更非他物。】</經>
　　作將來眼者，欲令未來一切眾生，見道得解脫也。
　　六種振動，應為六種震動。
　　十方如來，異口同音者，表佛佛道同也。
　　結解唯在六根，悟六根無自性則解，執六根有自性則結縛。色無自性，不礙即
空，空無自性，不礙即色，此是解也。若執定有色定有空，此是結也。本是一法，
迷悟不同而已。
　　<經>【阿難雖聞如是法音心猶未明。稽首白佛云何令我生死輪迴安樂妙常。同
　　　是六根更非他物。佛告阿難根塵同源縛脫無二。識性虛妄猶如空花。阿
　　　難由塵發知因根有相。相見無性同於交蘆。是故汝今。知見立。知即無
　　　明本。知見無。見斯即涅槃。無漏真淨。云何是中更容他物。】</經>
　　阿難聞法，心猶未明。云何生死輪迴，與安樂妙常，同是六根呢？
　　佛言根塵同源，縛脫無二。
　　無論根、塵、縛、脫等一切法，唯是一心，故曰根塵同源縛脫無二。以唯是一
心故，故生死、妙常，同是六根。所謂一心隨緣現六根，六根無性歸心源。
　　識性虛妄，猶如空花者，非實也。
　　一心現有相分，一心復起見分取著自心所現之相分，以故而有六識心。所以說
識性虛妄，猶如空花。
　　由塵發知，因根有相，相見無性，同於交蘆。
　　既然自心現相，復以自心所現的見分取著，故相見二分，起必依他，無有自性
。見分依相分而有，相分依見分而有。交蘆者，猶三枝蘆草交叉而立，缺一則傾也
。
　　知見立知，即無明本，知見無見，斯即涅槃。
　　知見者，猶覺明也。知見、覺明，即是真性即是一心。如果於法執著為有，便
是另立知見，此即無明本。如果於真性一心中，如實知一切法皆悉無性，不執著虛
妄法為實有，不別立知見，一念不生，斯即涅槃。
　　無漏真淨，云何是中，更容他物？
　　無漏真淨者，一心也。一真法界也。雖云根塵，不過是一心，一真法界也。是
中豈容他物？
　　<經>【爾時世尊欲重宣此義。而說偈言
　　　真性有為空　緣生故如幻　無為無起滅　不實如空花】</經>
　　真性者，一心也，一真法界也。於中圓滿清淨，不立一法。故有為法無為法俱
空。有為法者，緣生無性，無性故空。所以說真性有為空，緣生故如幻。
　　無為無起滅，不實如空花。
　　無起滅者，無生滅也。無為法無生，無生即無其法。若有無為法，即是有為，
不得謂無為。無為法既無，故曰不實如空花。
　　<經>【言妄顯諸真　妄真同二妄　猶非真非真　云何見所見】</經>
　　說妄者，旨在顯諸真也。為顯於真，故而說妄。非謂妄是無，真是有也。事實
上妄無自性，真亦無自性，同是一真法界，故妄真同二妄。
　　猶自非「真」「非真」。意謂不是真，亦不是非真。既然不是真，亦不是非真
，云何能見其所見呢？
　　<經>【中間無實性　是故若交蘆　結解同所因　聖凡無二路
　　　汝觀交中性　空有二俱非　迷晦即無明　發明便解脫】</經>
　　中間無實性者，妄無自性，真亦無自性。妄因真得名，真以妄立稱。相依而有
，性同交蘆。
　　結與解同是一真法界，聖與凡亦同一真法界，故曰結解同所因，聖凡無二路。
　　汝觀交蘆中之性，相依而成立。但此成立之性，非空亦非有。若謂成立之性是
空，為何現前眼見蘆草相交而立？若謂成立之性是有，為何單獨一根蘆草不能站立
？故曰空有二俱非。
　　此中之道理，迷晦者即是無明，發明覺悟者便得解脫。故非是有妄有真，只不
過覺迷不同而已。
　　<經>【解結因次第　六解一亦亡　根選擇圓通　入流成正覺】</經>
　　法生次第，由深至淺由細至粗。修治次第，由淺至深由粗至細。今解結是修治
次第，由淺至深由粗至細，故曰六解一亡。
　　六者六根，一者一性。法生次第一性生六根，修治次第，解六根復一性。云何
一亡？一性者無性也，復一性即是達無性也。六結若解，則眼無見結，耳無聞結，
鼻無嗅結，舌無味結，身無觸結，意無念結。一性若離見聞嗅味觸念，便無自性。
經云，色是變壞相，如來如實知為一相，所謂無相；受是領納相，如來如實知為一
相，所謂無相。乃至一切法，如來如實知為一相，所謂無相。故六解一亡者，六根
既解，一性亦無也。
　　於六根中，選擇圓通根而修，一旦入法性流，便可成正覺也。菩薩入法性流者
，便是分證成佛位。
　　<經>【陀那微細識　習氣成暴流　真非真恐迷　我常不開演】</經>
　　阿陀那識，阿賴耶識之別名，譯曰執持。解深密經云：「阿陀那識甚微細，一
切種子如瀑流，我於凡愚不開演，恐彼分別執為我。」故偈云陀那微細識，習氣成
瀑流，真、非真恐迷，我常不開演。
　　<經>【自心取自心　非幻成幻法　不取無非幻　非幻尚不生　幻法云何立】</經>
　　自心變現相分，復以自心所變現之見分取著之，故曰自心取自心。以致本來非
幻之妙覺，成為見相二分之幻法。
　　不取者，心不住於相也。如果心不住於相，則非幻尚不可得，何況如幻之法？
故曰幻法云何立？
　　<經>【是名妙蓮華　金剛王寶覺　如幻三摩提　彈指超無學　此阿毘達磨
　　　十方薄伽梵　一路涅槃門】</經>
　　妙蓮華，喻一乘佛法也。
　　金剛王寶覺，喻其智堅固明利也。
　　如幻三摩提者，如幻三昧也。
　　彈指超無學，速得成佛也。無學略有三種，約小乘言，三果以前為有學，四果
名無學。大乘中約因言，七地以前為有學，八地以上為無學。大乘中約果言，等覺
以前均名有學，唯佛一人獨稱無學。
　　阿毘達磨，此云無比法。
　　十方薄伽梵，十方諸佛也。十方諸佛皆以如幻三昧，成無上覺，故曰一路涅槃
門。
　　<經>【於是阿難及諸大眾。聞佛如來無上慈誨祇夜伽陀。雜糅精瑩妙理清徹。
　　　心目開明歎未曾有。阿難合掌頂禮白佛。我今聞佛無遮大悲。性淨妙常
　　　真實法句。心猶未達六解一亡舒結倫次。惟垂大慈再愍斯會及與將來。
　　　施以法音洗滌沈垢。】</經>
　　祇夜者，譯為重頌。伽陀者，譯為孤起頌。
　　雜糅精瑩，謂能顯之文，深淺併出。妙理清徹，謂所顯之理，了義究竟。
　　心目開明，知見明朗也。
　　無遮大悲，平等法施也。
　　阿難猶祈開示，六解一亡之理。
　　<經>【即時如來於師子座。整涅槃僧歛僧伽梨。覽七寶机引手於机。取劫波羅
　　　天所奉花巾。於大眾前綰成一結。示阿難言此名何等。阿難大眾俱白佛
　　　言此名為結。於是如來綰疊花巾又成一結。重問阿難此名何等。阿難大
　　　眾又白佛言此亦名結。如是倫次綰疊花巾。總成六結一一結成。皆取手
　　　中所成之結。持問阿難此名何等。阿難大眾亦復如是。次第酬佛此名為
　　　結。】</經>
　　涅槃僧，僧眾所著內衣，即下裙也。僧伽黎，即大衣也。
　　覽七寶机，應為攬七寶机。
　　劫波羅天，即夜摩天。
　　一巾六結者，用喻一性六根。根雖為六，性原是一。
　　<經>【佛告阿難我初綰巾汝名為結。此疊花巾先實一條。第二第三云何汝曹復
　　　名為結。阿難白佛言世尊。此寶疊花緝績成巾。雖本一體如我思惟。如
　　　來一綰得一結名。若百綰成終名百結。何況此巾秖有六結。終不至七亦
　　　不停五。云何如來秖許初時。第二第三不名為結。】</經>
　　阿難執著一巾有六結，猶一性結成六根也。
　　<經>【佛告阿難此寶花巾。汝知此巾元止一條。我六綰時名有六結。汝審觀察
　　　巾體是同因結有異。】</經>
　　用喻元是一性，因六根結縛而有異也。
　　<經>【於意云何初綰結成名為第一。如是乃至第六結生。吾今欲將第六結名成
　　　第一不。不也世尊。六結若存。斯第六名終非第一。縱我歷生盡其明辯
　　　。如何令是六結亂名。】</經>
　　此喻六根結縛既成，終成差別。例如眼不能聽，耳不能見等。猶一巾成六結，
第六終不名第一。
　　<經>【佛言六結不同。循顧本因一巾所造。令其雜亂終不得成。則汝六根亦復
　　　如是。畢竟同中生畢竟異。】</經>
　　六結是一巾所成，一巾是同，六結是異。猶一性結成六根，一性是同，六根是
異。故曰於畢竟同中，生畢竟異。
　　<經>【佛告阿難汝必嫌此六結另其不成。願樂一成復云何得。阿難言此結若存
　　　。是非鋒起於中自生。此結非彼彼結非此。如來今日若總解除。結若不
　　　生則無彼此。尚不名一六云何成。】</經>
　　嫌者嫌惡也，厭棄也。佛言汝若厭惡此六結，欲其不成，願樂其恢復一巾原狀
，如何能得到呢？
　　阿難答言，欲復一巾，須解六結。此六結若存，彼此是非鋒起，此結非彼結，
彼結非此結。
　　既然一巾成六結，六結歸一巾，一巾元是六結，六結元是一巾。若將六結解除
，故一巾亦不立。因為六結元是一巾，六結不存，一巾何有？尚不立一巾之名，六
結云何成立？
　　此處一巾六結，元是一法，莫作二會。事實上離巾則無結，離結亦無巾。讀者
莫作，巾外有結，結外有巾會。故曰尚不名一，六云何成？
　　<經>【佛言六解一亡亦復如是。由汝無始心性狂亂。知見妄發發妄不息。勞見
　　　發塵。】</經>
　　佛言六解一亡的道理，亦復如是。一性隨緣起六根，六根無體歸一性。一性即
是無性，無性乃能隨緣，隨緣乃有六根。一切法本來是無性隨緣假現諸相，諸相隨
緣假現還歸無性。於無自性中，無一法可得。而凡夫眾生，執隨緣假現之塵相為實
有，於是轉依他起為遍計執，以六根取六塵，不知根塵唯是一心所現。故曰由汝心
性無始狂亂，知見妄發，發見不息，勞見發塵。勞見發塵者，妄見而有塵相也。
　　<經>【如勞目睛。則有狂花於湛精明。無因亂起一切世間。山河大地生死涅槃
　　　。皆即狂勞顛倒花相。】</經>
　　此說明勞見發塵。
　　<經>【阿難言此勞同結云何解除。如來以手將所結巾。偏掣其左問阿難言。如
　　　是解不。不也世尊。旋復以手偏牽右邊。又問阿難如是解不。不也世尊
　　　。佛告阿難吾今以手。左右各牽竟不能解。汝設方便云何成解。阿難白
　　　佛言世尊。當於結心解即分散。佛告阿難如是如是。若欲除結當於結心
　　　。】</經>
　　於結心解結者，用譬心不妄執也。心應如實知依他起無性，則於依他起上離遍
計執，會歸圓成實，斯為解結也。
　　<經>【阿難我說佛法從因緣生。非取世間和合相。如來發明世出世法。知其
　　　本因隨所緣出。如是乃至恒沙界外。一滴之雨亦知頭數。現前種種松直
　　　棘曲。鵠白烏玄皆了元由。是故阿難隨汝心中選擇六根。根結若除塵相
　　　自滅。諸妄銷亡不真何待。】</經>
　　佛言，佛法從因緣生，非取世間和合粗相。和合粗相者，和合假相也。佛說佛
法從因緣生者，明因緣無性，無性緣成也。世間和合粗相者，遍計所執性也。
　　佛知一性起萬法，萬法歸一性，猶如一水起萬波，萬波同一水。以萬波同一水
故，所以於一波，即知一切波。故恒沙界外，一滴之雨亦知頭數。
　　松直棘曲等，言一切法也。皆了元由者，了知其一切法同一性也。
　　是故阿難！隨汝心中選擇一根，若於一根不取假相，則真性圓顯。一根性顯，
則根根性圓，不真何待？故於一根除其塵相，則餘根諸妄銷亡，不真何待？
　　<經>【阿難吾今問汝。此劫波羅巾六結現前。同時解縈得同除不。不也世尊。
　　　是結本以次第綰生。今日當須次第而解。六結同體結不同時。則結解時
　　　云何同除。佛言六根解除亦復如是。此根初解先得人空。空性圓明成法
　　　解脫。解脫法已俱空不生。是名菩薩從三摩地得無生忍。】</經>
　　此云解結須由一門而入，次第解除。
　　此根初解，先得人空。
　　於一根解結，便入空性，此時便得人無我智。破見思惑，知五陰中無我。其餘
諸根，亦隨解結。雖得人無我智，猶執有五陰其法，法我未破。
　　空性圓明，成法解脫。
　　繼續修習，一旦空性圓明，分破無明。如實知五陰皆空，於是得法無我智。成
法解脫者，得法我空也。
　　解脫法已，俱空不生。是名菩薩從三摩地得無生忍。
　　得法我空已，人法俱空不生。俱空不生者，無生也。是名菩薩從如幻三昧，得
無生忍。得無生忍菩薩，在七八九地。
　　<經>【阿難及諸大眾蒙佛開示。慧覺圓通得無疑惑。一時合掌頂禮雙足。而白
　　　佛言。我等今日。身心皎然快得無礙。雖復悟知一六亡義。然猶未達圓
　　　通本根。世尊我輩飄零積劫孤露。何心何慮預佛天倫。如失乳兒忽遇慈
　　　母。若復因此際會道成。所得密言還同本悟。則與未聞無有差別。惟垂
　　　大悲惠我祕嚴。成就如來最後開示。作是語已五體投地。退藏密機冀佛
　　　冥授。】</經>
　　圓通者，無礙也。如華嚴法界三觀，真空絕相觀，理事無礙觀，事事無礙觀，
均屬圓通無礙。
　　若復因此際會道成，所得密言，還同本悟，則與未聞無有差別。
　　因此際會道成者，謂若因今日與佛值遇際會，而得成就無上道。若成無上道，
便知一性湛然不動，雖覺而不增，雖迷而不減，今日所得密言始覺也，還同本悟者
本覺也。始覺合於本覺，不增不減，故與未聞無有差別。
　　惟願大悲，惠我祕嚴者，求佛開示也。
　　<經>【爾時世尊普告眾中諸大菩薩。及諸漏盡大阿羅漢。汝等菩薩及阿羅漢。
　　　生我法中得成無學。吾今問汝最初發心悟十八界誰為圓通。從何方便入
　　　三摩地。】</經>
　　漏盡大阿羅漢，迴小向大之阿羅漢也。佛問圓通，二十五聖回<答>答。</答>
　　<經>【驕陳那五比丘即從座起。頂禮佛足而白佛言。我在鹿苑及於雞園。觀見
　　　如來最初成道。於佛音聲悟明四諦。佛問比丘我初稱解。如來印我名阿
　　　若多妙音密圓。我於音聲得阿羅漢。佛問圓通如我所證音聲為上。】</經>
　　憍陳如首先回<答>答。</答>佛於鹿苑，三轉十二法輪，初示轉，再勸轉，最後證轉。初
示轉時，憍陳如最初得道，餘四比丘猶未開解。再勸轉時，餘四比丘證果，但猶未
漏盡。最後證轉時，五比丘漏盡。故憍陳如曰，佛問比丘，我初稱解。
　　妙音密圓者，悟音聲緣生無性，無性緣成也。憍陳如曰，佛問圓通，我以音聲
為上。
　　<經>【優婆尼沙陀即從座起。頂禮佛足而白佛言。我亦觀佛最初成道。觀不淨
　　　相生大厭離。悟諸色性以從不淨。白骨微塵歸於虛空。空色二無。成無
　　　學道。如來印我名尼沙陀。塵色既盡妙色密圓。我從色相得阿羅漢。佛
　　　問圓通如我所證色因為上。】</經>
　　我亦觀佛，最初成道。表優波尼沙陀，遇佛早也。
　　白骨微塵，歸於虛空，緣生無性也。空色無二，無性緣成也，色即空，空即色
也。
　　塵色既盡，妙色密圓。
　　塵色者，世間粗相也，假相也。塵相既盡者，不執假相為實有也。不執假相為
實有，則遠離遍計執。遠離遍計執，則會入依他起無自性。如實知依他無性，則入
圓成實。圓成實者，圓滿成就一切法相，故曰妙色密圓。
　　佛問圓通，我以色因為上。
　　<經>【香嚴童子即從座起。頂禮佛足而白佛言。我聞如來教我諦觀諸有為相。
　　　我時辭佛宴晦清齋。見諸比丘燒沈水香。香氣寂然來入鼻中。我觀此氣
　　　非木非空非煙非火。去無所著來無所從。由是意銷發明無漏。如來印我
　　　得香嚴號。塵氣倏滅妙香密圓。我從香嚴得阿羅漢。佛問圓通如我所證
　　　香嚴為上。】</經>
　　香嚴童子，以香塵入道。
　　宴晦清齋，宴安獨處晦跡於靜室也。
　　香氣寂然，無形無相，暗襲及遠也。
　　由是意銷者，第六意識不取於相也。
　　塵氣倏滅，妙香密圓。
　　脫離遍計執，會入圓成實性。
　　佛問圓通，香嚴為上。
　　<經>【藥王藥上二法王子。并在會中五百梵天即從座起。頂禮佛足而白佛言。
　　　我無始劫為世良醫。口中嘗此娑婆世界草木金石。名數凡有十萬八千。
　　　如是悉知苦醋鹹淡甘辛等味。并諸和合俱生變異。是冷是熱有毒無毒悉
　　　能遍知。承事如來了知味性非空非有。非即身心非離身心。分別味因從
　　　是開悟。蒙佛如來印我昆季。藥王藥上二菩薩名。今於會中為法王子。
　　　因味覺明位登菩薩。佛問圓通如我所證味因為上。】</經>
　　藥王藥上二菩薩，以味塵得道。
　　并諸和合，俱生變異。
　　諸藥草和合，所生之變化也。
　　了知味性，非空非有，非即身心，非離身心。
　　味者緣生無性，故不得謂空，不得謂有，不得謂即身心而有，不得謂離身心而
有。
　　佛問圓通，味因為上。
　　<經>【跋陀婆羅并其同伴。十六開示即從座起。頂禮佛足而白佛言。我等先於
　　　威音王佛。聞法出家於浴僧時。隨例入室忽悟水因。既不洗塵亦不洗體
　　　。中間安然得無所有宿習無忘乃至今時從佛出家今得無學。彼佛名我跋
　　　陀婆羅。妙觸宣明成佛子住。佛問圓通如我所證觸因為上。】</經>
　　開士者，菩薩之別名。十六開士，見於思益經，十六開士者，跋陀婆羅，寶積
，星德，帝天，水天，善力，大意，殊勝意，增益，善發意，不虛見，不休息，不
少意，導師，日藏，持地等。
　　跋陀婆羅以觸塵悟道。忽悟水因，既不洗塵，亦不洗體。因為水者緣生無性，
以無性故，所以既不洗塵，亦不洗體，以塵無性體亦無性也。
　　中間安然，得無所有。
　　既然根塵無性，中間何有於識？故中間安然，得無所有。得無所有者，十八界
清淨也。十八界清淨，即入法界。
　　宿習不忘，乃至今時，從佛出家，今得無學。
　　跋陀婆羅先於威音王佛時出家，以曾出家之善根因緣，今世乃得從佛出家。再
者跋陀婆羅過去世與釋迦牟尼佛有緣，時釋迦牟尼佛為常不輕菩薩，跋陀婆羅輕賤
之，因下地獄受苦無量。以此宿習無忘，今時從佛出家，得證無學。
　　佛問圓通，觸因為上。
　　<經>【摩訶迦葉及紫金光比丘尼等即從座起。頂禮佛足而白佛言。我於往劫於
　　　此界中。有佛出世名日月燈。我得親近聞法修學。佛滅度後供養舍利然
　　　燈續明。以紫金光塗佛形像。自爾已來世世生生。身常圓滿紫金光聚。
　　　此紫金光比丘尼者。即我眷屬同時發心。我觀世間六塵變壞。唯以空寂
　　　修於滅盡。身心乃能度百千劫猶如彈指。我以空法成阿羅漢。世尊說我
　　　頭陀為最。妙法開明銷滅諸漏。佛問圓通如我所證法因為上。】</經>
　　摩訶迦葉與紫金光比丘尼，在家為夫婦。
　　我觀世間六塵變壞，唯以空寂修於滅盡。
　　第六意識取前五塵影像為法塵，而世間六塵是變壞法，故曰唯空寂修滅盡定。
空寂者，法性無性也。滅盡定者，滅受想定也。滅受想定者，滅第六意識心心所也
。既滅心心所，故身心乃能度百千劫，猶如彈指頃。
　　妙法開明，銷滅諸漏。
　　悟法緣生無實，起滅無常，諸漏滅盡，得入法性。
　　佛問圓通，法因為上。
　　<經>【阿那律陀即從座起。頂禮佛足而白佛言。我初出家常樂睡眠。如來訶我
　　　為畜生類。我聞佛訶啼泣自責。七日不眠失其雙目。世尊示我樂見照明
　　　金剛三昧。我不因眼觀見十方。精真洞然如觀掌果。如來印我成阿羅漢
　　　。佛問圓通如我所證。旋見循元斯為第一。】</經>
　　精真洞然，如觀掌果。
　　阿那律雖然失目，然因佛力，見性發明，觀大千世界，猶觀掌中果一般。
　　佛問圓通，旋見循元，斯為第一。旋見者不取塵相，循元者發明見性也。
　　<經>【周利槃特迦即從座起。頂禮佛足而白佛言。我闕誦持無多聞性。最初值
　　　佛聞法出家。憶持如來一句伽陀。於一百日得前遺後得後遺前。佛愍我
　　　愚教我安居調出入息。我時觀息微細窮盡。生住異滅諸行剎那。其心豁
　　　然得大無礙。乃至漏盡成阿羅漢。住佛座下印成無學。佛問圓通如我所
　　　證。返息循空斯為第一。】</經>
　　此經云周利槃特伽修出入息得道，餘處云周利槃特伽，佛教持掃帚二字得道。
　　佛問圓通，返息循空斯為第一。
　　返息循空者，了達息性也。
　　<經>【驕梵提即從座起。頂禮佛足而白佛言。我有口業於過去劫輕弄沙門。
　　　世世生生有牛病。如來示我一味清淨心地法門。我得滅心入三摩地。
　　　觀味之知非體非物。應念得超世間諸漏。內脫身心外遺世界。遠離三有
　　　如鳥出籠。離垢銷塵法眼清淨成阿羅漢。如來親印登無學道。佛問圓通
　　　如我所證。還味旋知斯為第一。】</經>
　　牛病者，反芻也。
　　觀味之知，非體非物。
　　會入味性也。
　　佛問圓通，還味旋知斯為第一。還味旋知者，復其味性也。
　　<經>【畢陵伽婆蹉即從座起。頂禮佛足而白佛言。我初發心從佛入道。數聞如
　　　來說諸世間不可樂事。乞食城中心思法門。不覺路中毒刺傷足。舉身疼
　　　痛我念有知。知此深痛雖覺覺痛。覺清淨心無痛痛覺。我又思惟如是一
　　　身寧有雙覺。攝念未久身心忽空。三七日中諸漏虛盡成阿羅漢。得親印
　　　記發明無學。佛問圓通如我所證。純覺遺身斯為第一。】</經>
　　知此深痛，雖覺覺痛，覺清淨心，無痛痛覺。
　　我能覺之性，覺此深痛。但我覺知之性，心本清淨，若非清淨，何能覺痛？既
然覺心清淨，故無有深痛，能痛我之覺性也。
　　如是一身，寧有雙覺？
　　經云寧教身受，莫令心受。一身寧有身心雙覺嗎？畢陵伽婆蹉依佛語而修身痛
心不痛。攝念未久，身心忽空，三七日中成阿羅漢。
　　佛問圓通，純覺遺身，斯為第一。純覺遺身者，身受心不受也。
　　<經>【須菩提即從座起。頂禮佛足而白佛言。我曠劫來心得無礙。自憶受生如
　　　恒河沙。初在母胎即知空寂。如是乃至十方成空。亦令眾生證得空性。
　　　蒙如來發性覺真空。空性圓明得阿羅漢。頓入如來寶明空海。同佛知見
　　　印成無學。解脫性空我為無上。佛問圓通如我所證。諸相入非非所非盡
　　　。旋法歸無斯為第一。】</經>
　　心得無礙，心無所住，不取於相也。以心無所住不取於相故，所以在胎即知空
寂，乃至十方成空，亦令眾生證得空性。
　　蒙如來發性覺真空，空性圓明得阿羅漢。
　　心性無性，無性則無礙，以無礙故，乃能隨緣圓滿成就一切法。一切法既以無
性而成，故無法不空，是謂性覺真空。而此真空妙覺，隨緣圓滿成就一切法，故曰
空性圓明。以此法門，得阿羅漢果。
　　頓入如來寶明空海，同佛知見，印成無學。
　　如來寶明空海者，於空知無量，曰寶明。於無量知空，曰空海。於無量知空，
曰佛知。於空知無量，曰佛見。以同佛知見，蒙佛印成四果無學。
　　解脫性空，我為最上者，須菩提自明也。
　　佛問圓通，如我所證，諸相入非，非所非盡，旋法歸無，斯為第一。
　　諸相入非者，如實知諸相非相也。若知諸相非相，即入法性。
　　非、所非盡，心不住於能非之念，亦不住於所非之法，故能非與所非俱盡。
　　旋法歸無者，於一切法，不取於相，諸法無相，是無諸法，故曰旋法歸無。如
是修行，斯為第一。
　　<經>【舍利弗即從座起。頂禮佛足而白佛言。我曠劫來心見清淨。如是受生如
　　　恒河沙。世出世間種種變化。一見則通獲無障礙。我於路中逢迦葉波。
　　　兄弟相逐宣說因緣。悟心無際從佛出家。見覺明圓得大無畏。成阿羅漢
　　　為佛長子。從佛口生從法化生。佛問圓通如我所證。心見發光光極知見
　　　斯為第一。】</經>
　　心見清淨，眼識清淨也，慧目清淨也。
　　一見則通，獲無障礙。
　　慧眼所觀，見真空理，不見一切有為無為諸法，故曰獲無障礙。
　　我於路中逢迦葉波，三迦葉兄弟也。有處云逢馬勝比丘，恐所逢者有多人也。
舍利弗因聞因緣偈悟心無際，心遍一切故曰無際。
　　見覺明圓，得大無畏。
　　見覺明圓者，眼識明圓也。得大無畏智，舍利弗智慧第一。
　　從佛口生，從法化生。
　　謂從佛聞法，法身得生也。
　　佛問圓通，如我所證，心見發光，光極知見，斯為第一。
　　心見發光者，眼識清淨也。光極知見者，照而常寂，寂而常照，如實知見也。
斯為第一。
　　<經>【普賢菩薩即從座起。頂禮佛足而白佛言。我已曾與恒沙如來為法王子。
　　　十方如來教其弟子。菩薩根者修普賢行從我立名。世尊我用心聞。分別
　　　眾生所有知見。若於他方恒沙界外。有一眾生心中發明普賢行者。我於
　　　爾時乘六牙象。分身百千皆至其處。縱彼障深未合見我。我與其人暗中
　　　摩頂。擁護安慰令其成就。佛問圓通我說本因。心聞發明分別自在斯為
　　　第一。】</經>
　　化無不周曰普，鄰極亞聖曰賢。又行入法界曰普，為物師範曰賢。
　　普賢行者，因地行修也。因圓果滿，便成報佛。故曰十方如來，教其弟子，菩
薩根者修普賢行，從我立名。若據華嚴，因地修普賢行，名華嚴三昧。若就果而論
，其行便稱海印三昧。
　　我用心聞，分別眾生所有知見。
　　心聞者，耳識之聞性也。菩薩以聞性，能知一切眾生心心所法。聞性遍滿十方
，故於他方恒沙界外，有一眾生心發普賢行者。我分身皆至其處，縱彼障深未得見
我，我暗中摩其頂，擁護安慰，令其成就普賢行。
　　佛問圓通，我本因地修普賢行，聞性發明，分別自在斯為第一。
　　<經>【孫陀羅難陀。即從座起。頂禮佛足。而白佛言。我初出家從佛入道。雖
　　　具戒律於三摩提。心常散動未獲無漏。世尊教我及俱絺羅觀鼻端白。我
　　　初諦觀經三七日。見鼻中氣出入如煙。身心內明圓洞世界。遍成虛淨猶
　　　如璃。煙相漸銷。鼻息成白心開漏盡。諸出入息化為光明。照十方界
　　　得阿羅漢。世尊記我當得菩提。佛問圓通。我以銷息息久發明。明圓滅
　　　漏斯為第一。】</經>
　　難陀是其本名，佛弟也。孫陀羅係其妻名，為別於同名者，故冠以妻名。
　　身心內明，圓洞世界，遍成虛淨，猶如璃。
　　身心內明者，身心清淨無礙也。身心清淨無礙，故圓洞世界，遍成虛淨。終至
煙相漸銷，鼻息成白。
　　佛問圓通，我以銷出入息，息久發明心性，心性發明圓滿，滅盡諸漏，斯為第
一。
　　<經>【富樓那彌多羅尼子即從座起。頂禮佛足而白佛言。我曠劫來辯才無礙。
　　　宣說苦空深達實相。如是乃至恒沙如來。祕密法門我於眾中。微妙開示
　　　得無所畏。世尊知我有大辯才。以音聲輪教我發揚。我於佛前助佛轉輪
　　　。因師子吼成阿羅漢。世尊印我說法無上。佛問圓通我以法音。降伏魔
　　　怨銷滅諸漏斯為第一。】</經>
　　富樓那說法第一，故佛問圓通，我以法音降伏魔怨，銷滅諸漏，斯為第一。
　　<經>【優波離即從座起。頂禮佛足而白佛言。我親隨佛踰城出家。親觀如來六
　　　年勤苦。親見如來降伏諸魔制諸外道。解脫世間貪欲諸漏承佛教戒。如
　　　是乃至三千威儀八萬微細。性業遮業悉皆清淨。身心寂滅成阿羅漢。我
　　　是如來眾中綱紀。親印我心持戒修身眾推無上。佛問圓通我以執身身得
　　　自在。次第執心心得通達。然後身心一切通利斯為第一。】</經>
　　優婆離係佛為太子時，執事近臣，持戒第一。戒者防非離過，故佛問圓通，我
以執身身得自在，次第執心心得通達，然後身心一切通利，斯為第一。
　　<經>【大目犍連即從座起。頂禮佛足而白佛言。我初於路乞食逢遇優樓頻螺伽
　　　耶那提三迦葉波。宣說如來因緣深義。我頓發心得大通達。如來惠我袈
　　　裟著身鬚髮自落。我遊十方得無罣礙。神通發明推為無上。成阿羅漢寧
　　　唯世尊。十方如來歎我神力。圓明清淨自在無畏。佛問圓通我以旋湛心
　　　光發宣。如澄濁流久成清瑩斯為第一。】</經>
　　優樓頻螺、伽耶、那提，即三迦葉波。
　　目連以意識得圓通，故曰我以旋湛，心光發宣，如澄濁流，久成清瑩，斯為第
一。
　　旋者旋轉虛妄意識，歸於湛寂之心性。心光發宣者，由淨體而起神通大用也。
如澄濁流，久成清淨也。
　　<經>【烏芻瑟摩於如來前。合掌頂禮佛之雙足。而白佛言。我常先憶。久遠劫
　　　前性多貪欲。有佛出世名曰空王。說多婬人成猛火聚。教我遍觀百骸四
　　　。諸冷暖氣神光內凝。化多婬心成智慧火。從是諸佛皆呼召我名為火
　　　頭。我以火光三昧力故成阿羅漢心發大願諸佛成道。我為力士親伏魔怨
　　　。佛問圓通我以諦觀身心暖觸。無礙流通諸漏既銷。生大寶焰發無上覺
　　　斯為第一。】</經>
　　烏芻瑟摩以火大入圓通，故曰諦觀身心煖觸，無礙流通，諸漏既銷，生大寶焰
，登無上覺，斯為第一。
　　<經>【持地菩薩即從座起。頂禮佛足而白佛言。我念往昔普光如來。出現於世
　　　我為比丘。常於一切要路津口。田地險隘有不如法。妨損車馬我皆平填
　　　。或作橋梁或負沙土。如是勤苦經無量佛出現於世。或有眾生於闤闠處
　　　。要人擎物我先為擎。至其所詣放物即行不取其直。毘舍浮佛現在世時
　　　。世多饑荒我為負人。無問遠近唯取一錢。或有車牛被於陷溺。我有神
　　　力為其推輪拔其苦惱。時國大王筵佛設齋。我於爾時平地待佛。毘舍如
　　　來摩頂謂我。當平心地。則世界地一切皆平。我即心開見身微塵與造世
　　　界。所有微塵等無差別。微塵自性不相觸摩。乃至刀兵亦無所觸。我於
　　　法性悟無生忍成阿羅漢。迴心今入菩薩位中。聞諸如來宣妙蓮華佛知見
　　　地。我先證明而為上首。佛問圓通我以諦觀。身界二塵等無差別。本如
　　　來藏虛妄發塵。塵銷智圓成無上道斯為第一。】</經>
　　持地菩薩，以地大入圓通。
　　我即心開，見身微塵，與造世界所有微塵，等無差別。
　　謂諸微塵，緣生無性。故微塵自性，不相觸摩，刀兵亦無所觸。
　　我於法性無性，悟無生忍。聞諸如來宣妙蓮花者，聞佛說法也。
　　佛問圓通，我以諦觀身微塵，與世界微塵，二塵無有差別，本一如來藏。皆由
妄心啟發塵相，如果妄心息，則塵相銷。塵相銷則智德圓，成無上道，斯為第一。
　　<經>【月光童子即從座起。頂禮佛足而白佛言。我憶往昔恒河沙劫。有佛出世
　　　名為水天。教諸菩薩修習水精入三摩地。觀於身中水性無奪。初從涕唾
　　　如是窮盡。津液精血大小便利。身中漩澓水性一同。見水身中與世界外
　　　浮幢王剎。諸香水海等無差別。我於是時初成此觀。但見其水未得無身
　　　。當為比丘室中安禪。我有弟子窺觀室。唯見清水遍在屋中了無所見
　　　。童稚無知取一瓦礫投於水內。激水作聲顧盻而去。我出定後頓覺心痛
　　　。如舍利弗遭違害鬼。我自思惟今我已得阿羅漢道久離病緣。云何今日
　　　忽生心痛。將無退失。
　　　爾時童子捷來我前說如上事。我則告言汝更見水。可即開門入此水中除
　　　去瓦礫。童子奉教後入定時。還復見水瓦礫宛然。開門除出。我後出定
　　　身質如初。逢無量佛。如是至於山海自在通王如來。方得亡身。與十方
　　　界諸香水海。性合真空無二無別。今於如來得童真名預菩薩會。佛問圓
　　　通我以水性一味流通。得無生忍圓滿菩提斯為第一。】</經>
　　教諸菩薩修習水精入三摩地，應為修習水觀。
　　水性無奪者，水性無失也。以水性無性，故而無奪。
　　見水身中，與世界外，浮幢王剎，諸香水海，等無差別。表水性一同也。
　　但見其水，未得無身。
　　未得無身者，未得無相也。
　　佛問圓通，我以水性，一味流通，得無生忍，圓滿菩提，斯為第一。水性者，
無性也。以無性故，方能一味流通。
　　<經>【璃光法王子。即從座起。頂禮佛足而白佛言。我憶往昔經恒沙劫。有
　　　佛出世名無量聲。開示菩薩本覺妙明。觀此世界及眾生身。皆是妄緣風
　　　力所轉。我於爾時觀界安立觀世動時。觀身動止觀心動念。諸動無二等
　　　無差別。我時了覺此群動性。來無所從去無所至。十方微塵顛倒眾生同
　　　一虛妄。如是乃至三千大千。一世界內所有眾生。如一器中貯百蚊蚋啾
　　　啾亂鳴。於分寸中鼓發狂鬧。逢佛未幾得無生忍。爾時心開。乃見東方
　　　不動佛國。為法王子事十方佛。身心發光洞徹無礙。佛問圓通我以觀察
　　　風力無依。悟菩提心入三摩地。合十方佛傳一妙心斯為第一。】</經>
　　璃光法王子，以風大得道。
　　觀此世界及眾生身，皆是妄緣風力所轉。
　　皆是無明風力所轉，謂眾生業報身，及所依止之器世間，皆無明風所現也。
　　觀界安立，空間也。觀世動時，時間也。觀身動止，身也。觀心動念，心也。
我外觀世界，內觀身心，諸動無二，等無差別。以風性無性，唯妄緣所成，故曰諸
動無二，等無差別。
　　以諸動無二等無差別故，所以此群動性，無來無去，以一切法無生故。而十方
微塵──世界，顛倒眾生──身心，同一無明虛妄也。
　　爾時心開，得無生不動性故，乃見東方不動佛──阿佛。
　　身心發光，洞徹無礙。
　　妄盡真顯，故身心發光，洞徹無礙。
　　　佛問圓通，我以觀察風力無性亦無所依，悟菩提心，入三摩地，合十方佛傳
一妙心，斯為第一。
　　<經>【虛空藏菩薩。即從座起。頂禮佛足而白佛言。我與如來定光佛所得無邊
　　　身。爾時手執四大寶珠。照明十方微塵佛剎化成虛空。又於自心現大圓
　　　鏡。內放十種微妙寶光。流灌十方。盡虛空際諸幢王剎。來入鏡內涉入
　　　我身。身同虛空不相妨礙。身能善入微塵國土。廣行佛事得大隨順。此
　　　大神力由我諦觀。四大無依妄想生滅。虛空無二佛國本同。於同發明得
　　　無生忍。佛問圓通我以觀察虛空無邊入三摩地。妙力圓明斯為第一。】</經>
　　定光佛即然燈佛也。得無邊身者，初證法身也。釋迦牟尼佛，於第二阿僧祇劫
初期，初破無明證法性身，蒙然燈佛授記。
　　手執四大寶珠，以無分別智照見四大皆空也。於自心現大圓鏡者，轉第八識成
大圓鏡智。
　　內放十種微妙寶光，有人說十種寶光表舍那十身。圓瑛法師說，表十智。
　　諸幢王剎，來入鏡內，涉入我身，身同虛空，不相妨礙。
　　此表身、土同一虛空，不相妨礙。乃能善入微塵國土，廣作佛事，得大隨順，
此所以得虛空藏名者。亦即有人所以解釋十種寶光，為舍那十身的理由。
　　四大無依，妄想生滅。
　　四大皆空，何有生滅？故見生滅者，妄想也。
　　虛空無二，佛國本同，於同發明，得無生忍。
　　虛空者，無所有不可得，故曰無二。虛空無二遍攝一切，故諸佛國土本同。佛
國本同者，同為一真法界也。於一法界理，悟得無生忍。
　　佛問圓通，虛空無邊，妙力圓明，斯為第一。
　　<經>【彌勒菩薩即從座起。頂禮佛足而白佛言。我憶往昔經微塵劫。有佛出世
　　　名日月燈明。我從彼佛而得出家。心重世名好遊族姓。爾時世尊教我修
　　　習唯心識定入三摩地。歷劫已來以此三昧事恒沙佛。求世名心歇滅無有
　　　。至然燈佛出現於世。我乃得成無上妙圓識心三昧。乃至盡空如來國土
　　　淨穢有無。皆是我心變化所現。世尊我了如是唯心識故。識性流出無量
　　　如來。今得授記次補佛處。佛問圓通。我以諦觀十方唯識。識心圓明入
　　　圓成實。遠離依他及遍計執。得無生忍斯為第一。】</經>
　　彌勒菩薩以識大入圓通。唯識者，即唯心也。後天親菩薩引六經十一論，造成
唯識論，依法界唯心，立萬法唯識。
　　萬法唯識，此方便實智也。唯識萬法，此實方便智也。如此方得成無上妙圓識
心三昧。所以盡空如來國土淨穢有無，皆我心變化所現。
　　識性流出無量如來者，一切諸法，唯識所現也。
　　圓成實者，唯識性也。依他起者，唯識相也。遍計執者，虛妄執著也。
　　一切法皆相由借而起，故起必依他。換句話說，依他起者緣起也。法依緣起，
必無自性，無自性者，一切法不生也。依他所現之法相，如幻不實，此即唯識相。
　　若了依他起無自性，便入圓成實。因為無性隨緣，能圓滿成就一切法性，故曰
圓成實性。此即唯識性。
　　凡夫眾生不如實知，妄執依他起之幻相為實有，便是遍計執，遍計執者，虛妄
無實也。
　　圓成實性，依他起性，遍計執性，皆入楞伽五法。楞伽五法者，相，名，妄想
，如如，正智。凡夫眾生不見實相，於無相法執著有相，於相上復立假名。於假名
相上生自心相，便是妄想。此三法攝遍計執。
　　若了法依他起無有自性，便入圓成實。如果迷執相、名、妄想為實有，便成遍
計執。了法無自性，則一切無礙，是為如如。會歸圓成實，便成正智攝。
　　佛問圓通，我以諦觀，十方唯識，識心圓明，入圓成實，遠離依他，及遍計執
，得無生忍，斯為第一。
　　<經>【大勢至法王子。與其同倫五十二菩薩即從座起。頂禮佛足而白佛言。我
　　　憶往昔恒河沙劫。有佛出世名無量光。十二如來相繼一劫。其最後佛名
　　　超日月光。彼佛教我念佛三昧。譬如有人一專為憶一人專忘。如是二人
　　　若逢不逢或見非見。二人相憶二憶念深。如是乃至從生至生。同於形影
　　　不相乖異。十方如來憐念眾生如母憶子。若子逃逝雖憶何為。子若憶母
　　　如母憶時。母子歷生不相違遠。若眾生心憶佛念佛。現前當來必定見佛
　　　去佛不遠。不假方便自得心開。如染香人身有香氣。此則名曰香光莊嚴
　　　。我本因地以念佛心入無生忍。今於此界攝念佛人歸於淨土。佛問圓通
　　　我無選擇都攝六根淨念。相繼得三摩地斯為第一。】</經>
　　大勢至念佛圓通，是二力法門。其他法門雖妙，奈末世眾生障深根鈍難得益處
。不蒙佛力加被，難得度脫。故應機之妙，唯此念佛法門。故念佛圓通一章，契理
契機，真乃末法濟世之良藥。多有單行本，流通於世，希讀者留意之。今在此地，
僅從略介紹。
　　同倫五十二菩薩，有云乾慧地（三乘十地：乾慧地，性地，八人地，見地，薄
地，離欲地，已辦地，支地，菩薩地，佛地。今取其乾慧地，用表三根普被，利鈍
全收也。）十信，十住，十行，十迴向，十地，等覺。
　　阿彌陀佛有十二稱號，無量光，無邊光，無礙光，無對光，炎王光，清淨光，
歡喜光，智慧光，不斷光，難思光，無稱光，超日月光。然此處非謂一佛有十二名
，乃言十二尊佛也。
　　念佛三昧者，念佛定也。念佛念到一心不亂，即得念佛三昧。念佛三昧又名諸
佛現前三昧，故得念佛三昧者，即能見佛。安樂集云，念佛三昧必見佛，命終之後
生佛前。
　　二人相憶，二憶念深。
　　此即標出修念佛法門之要領。修念佛法門，必須對阿彌陀佛，口念心憶，不相
乖離。若眾生心憶佛念佛，現前當來，必定見佛。眾生心若憶佛念佛，現前當來必
得念佛三昧也。
　　若能憶佛念佛，便去佛不遠。如此法門不假借方便，只要一句佛號念到底，自
得心開。
　　念佛者，如染香人，是則名為香光莊嚴。以有佛力加被故。
　　我以念佛心，入無生忍，今於此娑婆界，攝念佛人，歸於淨土。淨土者，佛之
報土也。
　　佛問圓通，我無選擇，都攝六根，淨念相繼，得三摩地，斯為第一。
　　菩薩坐禪，唯念一佛，不念餘事，故曰我無選擇。
　　都攝六根者，不亂也。淨念相繼者，一心也。得入三昧，斯為第一。
</檔>
