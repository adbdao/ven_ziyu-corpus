<檔>
<篇>大佛頂如來密因修證了義諸菩薩萬行首楞嚴經拾遺</篇>
<節>大佛頂如來密因修證了義諸菩薩萬行首楞嚴經拾遺</節>
<節>大佛頂如來密因修證了義諸菩薩萬行首楞嚴經拾遺　卷第六</節>
　　<經>【爾時觀世音菩薩即從座起。頂禮佛足而白佛言。世尊憶念我昔無數恒河
　　　沙劫。於時有佛出現於世名觀世音。我於彼佛發菩提心。彼佛教我從聞
　　　思修入三摩地。初於聞中入流亡所。所入寂動靜二相了然不生。如是
　　　漸增聞所聞盡。盡聞不住覺所覺空。空覺極圓空所空滅。生滅滅寂滅
　　　現前。忽然超越世出世間。十方圓明獲二殊勝。一者上合十方諸佛本妙
　　　覺心。與佛如來同一慈力。二者下合十方一切六道眾生。與諸眾生同一
　　　悲仰。】</經>
　　觀是能觀之智，菩薩救苦之悲願也。世音是所觀之境，眾生稱念菩薩名號祈求
救苦也。是故菩薩觀察世間，尋聲救苦。
　　能觀之智是一，所觀之境無量。一即無量，無量即一，故菩薩神通悲願不可思
議，一月千江，千江一月。
　　初於聞中入流亡所，所入既寂，動靜二相了然不生。
　　入流亡所者，入聞性流也。聞性以無性為性，不隨相轉。若隨相轉，便是聞識
，而不入聞性流矣。
　　既入聞性流不取於相，故稱亡所。所者，所取之相也。第一句意謂，既入聞性
流，便無所取之相也。
　　如果所入之境相既寂，則不染心，一心清淨，了無罣礙。動靜二相，皆由境生
，心隨境轉，乃有念起。今所入之境相既寂，一心清淨念亦不起，故動靜二相了然
不生。
　　如是漸增，聞所聞盡，盡聞不住，覺所覺空。空覺極圓，空所空滅。生滅既滅
，寂滅現前。
　　如是修習，漸漸增進。乃得能聞之念，與所聞之聲塵俱盡，內不住根身，外不
住器界。甚至不住聞所聞「盡」之「盡聞」，於是能覺與所覺之分別亦空。如是一
無所住，了無罣礙。能空之心與所空之塵皆滅。生滅俱滅曰寂滅，故曰生滅既滅，
寂滅現前。
　　忽然超越世出世間下，明所獲勝功德也。一者上合諸佛本覺妙心，與諸佛同一
慈力，二者下合一切眾生，與諸眾生同一悲仰。
　　<經>【世尊由我供養觀音如來。蒙彼如來授我如幻聞薰聞修金剛三昧。與佛如
　　　來同慈力故。令我身成三十二應入諸國土。】</經>
　　授我如幻聞熏聞修金剛三昧者，此三昧乃如幻三昧也。此如幻三昧，由聞思修
而得，故曰聞熏聞修金剛三昧。以此如幻三昧力故，與諸佛同一慈力故，令我身具
三十二應，入諸佛國土，度化眾生。以下便分別說三十二應。
　　<經>【世尊若諸菩薩入三摩地。進修無漏勝解現圓。我現佛身而為說法令其解
　　　脫。】</經>
　　漏者在因曰煩惱，在果曰生死。此有二種，一者斷見思煩惱，了分段生死。二
者斷無明煩惱，了變易生死。今曰進修無漏，勝解現圓者，破無明煩惱，了變易生
死也。如是菩薩，我現佛身而為說法，令其解脫。
　　<經>【若諸有學寂靜妙明勝妙現圓。我於彼前現獨覺身。而為說法令其解脫。】</經>
　　寂靜者，樂獨善寂也。妙明者，發獨覺慧，悟生滅因緣也。
　　<經>【若諸有學斷十二緣。緣斷勝性勝妙現圓。我於彼前。現緣覺身。而為說
　　　法令其解脫。】</經>
　　有學者，尚未及無學位也。斷十二因緣，緣斷勝性，勝妙現圓。
　　出無佛世，或不近於佛，獨處悟道者，名獨覺。出於佛世，聞佛說十二因緣悟
道者，名為緣覺。
　　十二因緣者，無明、行、識、名色、六入、觸、受、愛、取、有、生、老死。
無明滅則行滅，行滅則識滅……如是乃至生滅則老死滅。故曰斷十二因緣，緣斷勝
性，勝妙現圓。
　　<經>【若諸有學得四諦空。修道入滅勝性現圓。我於彼前現聲聞身。而為說法
　　　令其解脫。】</經>
　　初二三果為聲聞有學，四諦者苦集滅道。修苦集滅道，證入滅諦，了分段生死
，出三界，曰勝性現圓。
　　<經>【若諸眾生。欲心明悟。不犯欲塵欲身清淨。我於彼前現梵王身。而為說
　　　法令其解脫。】</經>
　　欲心明悟，不犯欲塵，欲身清淨者，離婬欲行也。
　　<經>【若諸眾生欲為天主統領諸天。我於彼前現帝釋身。而為說法令其成就。】</經>
　　帝釋者，忉利天主也。
　　<經>【若諸眾生欲身自在遊行十方。我於彼前現自在天身。而為說法令其成就
　　　。】</經>
　　此處所說自在天者，指欲界第六天而言。
　　<經>【若諸眾生欲身自在飛行虛空。我於彼前現大自在天身。而為說法令其成
　　　就。】</經>
　　大自在天，即色界頂，色究竟天也。
　　<經>【若諸眾生愛統鬼神救護國土。我於彼前現天大將軍身。而為說法令其成
　　　就。】</經>
　　現天大將軍身。
　　<經>【若諸眾生愛統世界保護眾生。我於彼前現四天王身。而為說法令其成就
　　　。】</經>
　　現天王身。
　　<經>【若諸眾生愛生天宮驅使鬼神。我於彼前現四天王國太子身。而為說法令
　　　其成就。】</經>
　　現四天王太子身。
　　<經>【若諸眾生樂為人主。我於彼前現人王身。而為說法令其成就。】</經>
　　樂為人主，應為樂為人王。
　　<經>【若諸眾生愛主族姓世間推讓。我於彼前現長者身。而為說法令其成就。】</經>
　　推讓者，世禮遜讓也。
　　<經>【若諸眾生愛談名言清淨其居。我於彼前現居士身。而為說法令其成就。】</經>
　　現居士身。
　　<經>【若諸眾生愛治國土剖斷邦邑。我於彼前現宰官身。而為說法令其成就。】</經>
　　現宰官身。
　　<經>【若諸眾生愛諸數術攝自居。我於彼前現婆羅門身。而為說法令其成就
　　　。】</經>
　　現婆羅門身。
　　<經>【若有男子好學出家持諸戒律。我於彼前現比丘身。而為說法令其成就。】</經>
　　現比丘身。
　　<經>【若有女子好學出家持諸禁戒。我於彼前現比丘尼身。而為說法令其成就
　　　。】</經>
　　現比丘尼身。「女子」，經中常用女人。
　　<經>【若有男子樂持五戒。我於彼前現優婆塞身。而為說法令其成就。若復女
　　　子五戒自居。我於彼前現優婆夷身。而為說法令其成就。】</經>
　　現優婆塞優婆夷身。
　　<經>【若有女人內政立身以修家國。我於彼前現女主身。及國夫人命婦大家。
　　　而為說法令其成就。】</經>
　　現國夫人身。
　　<經>【若有眾生不壞男根。我於彼前現童男身。而為說法令其成就。若有處女
　　　愛樂處身不求侵暴。我於彼前現童女身。而為說法令其成就。】</經>
　　現童男童女身。
　　<經>【若有諸天樂出天倫。我現天身而為說法令其成就。若有諸龍樂出龍倫。
　　　我現龍身而為說法令其成就。若有藥叉樂度本倫。我於彼前現藥叉身。
　　　而為說法令其成就。若乾闥婆樂脫其倫。我於彼前現乾闥婆身。而為說
　　　法令其成就。若阿修羅樂脫其倫。我於彼前現阿修羅身。而為說法令其
　　　成就。若緊陀羅樂脫其倫。我於彼前現緊陀羅身。而為說法令其成就。
　　　若摩呼羅伽樂脫其倫。我於彼前現摩呼羅伽身。而為說法令其成就。】</經>
　　現天龍鬼神身。
　　<經>【若諸眾生樂人修人。我現人身而為說法令其成就。若諸非人有形無形。
　　　有想無想樂度其倫。我於彼前皆現其身。而為說法令其成就。是名妙淨
　　　三十二應入國土身。皆以三昧聞薰聞修。無作妙力自在成就。】</經>
　　現人、非人身。
　　無作妙力，自在成就。
　　力有作力與無作力之別。作力者，作時便起，作已便滅。如果作時不起，便不
成作力。同時作力既起，起必有滅，若非有滅，亦不成作力。故有生有滅，是為作
力。
　　既然作力有生有滅，則知有作力無體。我門要知道滅法不能再生，不能再生，
故作力不能產生。所以由於無作力故，作力方起。無作力者，不生不滅，由不生不
滅方成生滅。故無作力是體，作力是用。猶如一水起萬波，波有生滅，水無生滅。
以水無生滅，方現波之生滅。波現萬重，唯是水性無作之自在用也。
　　菩薩度生亦復如是，十方應現變化無方，唯無作妙力，自在成就也。
　　<經>【世尊我復以此聞薰聞修金剛三昧無作妙力。與諸十方三世六道。一切眾
　　　生同悲仰故。令諸眾生於我身心。獲十四種無畏功德。】</經>
　　觀世音菩薩，名施無畏者。以下分別說明菩薩十四種無畏功德。
　　<經>【一者由我不自觀音以觀觀者。令彼十方苦惱眾生。觀其音聲即得解脫。】</經>
　　不自觀音，以觀觀者。
　　音者，聲塵也。以觀觀者，不取聲塵觀自性也。自性無性，即無作妙力。以無
作妙力，令彼十方苦惱眾生，觀其音聲即得解脫。無作妙力者，菩薩實智，觀其音
聲即得解脫者，菩薩權智。菩薩以實智起權智，權智不思議，普度一切眾生。十四
種無畏，皆實權併陳，理事雙圓。
　　<經>【二者知見旋復。令諸眾生設入大火火不能燒。】</經>
　　知見旋復者。復歸自性也，即無作妙力也。以無作妙力，令諸眾生入於大火，
大火不能燒。
　　<經>【三者觀聽旋復。令諸眾生大水所漂水不能溺。】</經>
　　觀聽旋復者，不取塵相，而復自性也。斯即無作妙力，以無作妙力，乃令眾生
，大水不能溺。
　　<經>【四者斷滅妄想心無殺害。令諸眾生入諸鬼國鬼不能害。】</經>
　　斷滅妄想者，全其性也。全其性者，無作妙力也。以無作妙力故，令諸眾生，
入諸鬼國，鬼不能害。
　　<經>【五者薰聞成聞。六根銷復同於聲聽。能令眾生臨當被害刀段段壞。使其
　　　兵戈猶如割水。亦如吹光性無搖動。】</經>
　　薰聞成聞，六根銷復，同於聲聽。
　　熏習聽聞聲塵之「聞」，圓成聞性。既然聲、聽銷歸自性，而六根亦復銷歸自
性。同於聲、聽者，和聲聽同樣銷歸自性。如此根塵識皆銷歸自性，便是無作妙力
。以無作妙力故，乃能令眾生臨當被害，刀段段壞，使其兵戈猶如割水，亦如吹光
，性無搖動。
　　<經>【六者聞薰精明明遍法界。則諸幽暗性不能全。能令眾生藥叉羅剎鳩槃茶
　　　鬼。及毘舍遮富單那等。雖近其傍目不能視。】</經>
　　聞熏精明，明遍法界。
　　自性無性，無性隨緣，故明遍法界。以此無作妙力，令諸眾生，藥叉等鬼，目
尚不能視，何況加害？
　　<經>【七者音性圓銷。觀聽返入離諸塵妄。能令眾生禁繫枷鎖所不能著。】</經>
　　音性圓銷，觀聽返入，離諸塵妄。
　　音聲塵相銷亡，觀聽之識亦復歸自性，離一切塵相虛妄。以如是無作妙力，能
令眾生，禁繫枷鎖所不能著。
　　<經>【八者滅音圓聞遍生慈力。能令眾生經過嶮路賊不能劫。】</經>
　　滅音圓聞者，不取聲塵，圓滿自性也。以此無作妙力，遍生慈力，能令眾生，
賊不能劫。
　　<經>【九者薰聞離塵色所不劫。能令一切多婬眾生遠離貪欲。】</經>
　　熏聞離塵，色不能劫。
　　離塵不取於相，色塵所不能奪。以此無作妙力，能令多婬眾生離婬。
　　<經>【十者純音無塵。根境圓融無對所對。能令一切忿恨眾生離諸嗔恚。】</經>
　　純音無塵者，純一法性，不取塵相也。根境圓融者，根境唯是一心所造，各無
自性，故根境圓融，無能對所對。以此無作妙力，能令忿恨眾生離瞋。
　　<經>【十一者銷塵旋明法界身心。猶如璃朗徹無礙。能令一切昏鈍性障。諸
　　　阿顛迦永離癡暗。】</經>
　　銷塵旋明者，銷滅塵相，復歸自性也。法界身心，猶如璃朗徹無礙者，以理
融事則理事無礙事事無礙也。以此無作妙力，能令昏鈍性障，諸阿顛迦離癡。
　　性障者，煩惱障所知障也。阿顛迦譯為無善心。
　　<經>【十二者融形復聞。不動道場涉入世間。不壞世界能遍十方。供養微塵諸
　　　佛如來。各各佛邊為法王子。能令法界無子眾生。欲求男者誕生福德智
　　　慧之男。】</經>
　　融形復聞，不動道場，涉入世間，不壞世界，能遍十方。
　　融形者，銷融四大五陰之幻形。復聞者，復其不動之聞性，換句話說，即無作
妙力也。
　　以無作妙力，故不動道場。無作起作，故涉入世間。菩薩涉入世間不壞世界相
，能顯遍十方之法性，所謂不壞一切法，直顯法性空也。
　　例如一水千波，千波一水。不動道場者一水也，涉入世間者千波也；不壞世界
者千波也，能遍十方者一水也。故能供養諸佛，各各佛邊為法王子。
　　以此無作妙力，能令無子眾生，誕生福德智慧之男。
　　<經>【十三者六根圓通。明照無二含十方界。立大圓鏡空如來藏。承順十方微
　　　塵如來。祕密法門受領無失。能令法界無子眾生。欲求女者誕生端正福
　　　德柔順。眾人愛敬有相之女。】</經>
　　六根者，有起有作。圓通者，無作妙力。事相隨緣而不礙體性湛然，體性湛然
而不礙事相宛然。故六根圓通，明照無二，含十方界。
　　立大圓鏡者，大圓鏡智也。大圓鏡智言其實，則不立一法；言其權，則不捨一
法。佛四智之一，凡夫轉第八識成大圓鏡智，即圓滿佛果。
　　空如來藏，又名二空如來藏，二空如來藏者，即空如來藏，不空如來藏。空如
來藏，即無相空與無性空。不空如來藏者，即如實心不空，如實法不空。總之如來
藏，無性緣成，緣成無性，若微細觀，則是畢竟空寂，故曰空如來藏。
　　以如上功德，乃能承順十方諸佛秘密法門。以如是無作妙力，能令無子眾生，
誕生端正福德柔順，眾人愛敬有相之女。
　　<經>【十四者此三千大千世界百億日月。現住世間諸法王子。有六十二恒河沙
　　　數修法垂範。教化眾生隨順眾生。方便智慧各各不同。由我所得圓通本
　　　根發妙耳門。然後身心微妙含容遍周法界。能令眾生持我名號。與彼共
　　　持六十二恒河沙諸法王子。二人福德正等無異。世尊我一號名與彼眾多
　　　名號無異。由我修習得真圓通。是名十四施無畏力福備眾生。】</經>
　　娑婆世界有百億須彌山，每一須彌山各有一對日月，故此三千大千世界有百億
日月。
　　世尊！我一號名，應為「世尊！我一名號。」
　　由我修習，得真圓通。
　　觀世音菩薩，發妙耳門，得無作妙力也。
　　<經>【世尊我又獲是圓通修證無上道故。又能善獲四不思議無作妙德。】</經>
　　菩薩以無作妙力修證無上道故，得四不思議無作妙德。
　　<經>【一者由我初獲妙妙聞心心精遺聞。見聞覺知不能分隔。成一圓融清淨寶
　　　覺。故我能現眾多妙容。能說無邊祕密神。其中或現一首三首。五首
　　　七首九首十一首。如是乃至一百八首。千首萬首八萬四千爍迦囉首。二
　　　臂四臂六臂八臂。十臂十二臂十四十六。十八二十至二十四。如是乃至
　　　一百八臂千臂萬臂。八萬四千母陀羅臂。二目三目四目九目。如是乃至
　　　一百八目千目萬目。八萬四千清淨寶目。或慈或威或定或慧。救護眾生
　　　得大自在。】</經>
　　妙妙聞心，心精遺聞，見聞覺知，不能分隔，成一圓融，清淨寶覺。
　　妙者非空非有，非空而空，空而非空。非有而有，有而非有。有者事相，空者
理體。一理常空而萬象森羅，萬象森羅而一理常空。如是理事雙妙，理不礙事，事
不礙理，事事無礙，無作而作，作而無作，故稱妙妙。
　　聞心者，真性也，本覺也。
　　心精遺聞。
　　心精者真性也，遺聞者遣除聞塵也。證得真性，遣盡妄塵，故六識之見聞覺知
不能分隔。成一圓融清淨寶覺。證此清淨寶覺已，故能現眾多妙容，說無邊神。
　　爍迦囉，譯為堅固不壞。
　　母陀羅，譯為印。
　　<經>【二者由我聞思脫出六塵。如聲度垣不能為礙。故我妙能現一一形。誦一
　　　一。其形其。能以無畏施諸眾生。是故十方微塵國土。皆名我為施
　　　無畏者。】</經>
　　由我聞思脫出六塵者，從聞思修入三摩地也。如聲度垣，得圓通無礙也。
　　能以無畏施眾生，故稱觀世音菩薩為施無畏者。
　　<經>【三者由我修習本妙圓通清淨本根。所遊世界。皆令眾生。捨身珍寶求我
　　　哀愍。】</經>
　　觀世音菩薩以妙耳門，契證本覺，故曰本妙圓通，清淨本根。
　　<經>【四者我得佛心證於究竟。能以珍寶種種供養十方如來。傍及法界六道眾
　　　生。求妻得妻求子得子。求三昧得三昧。求長壽得長壽。如是乃至求大
　　　涅槃得大涅槃。佛問圓通我從耳門圓照三昧。緣心自在因入流相。得三
　　　摩提成就菩提斯為第一。世尊彼佛如來。歎我善得圓通法門。於大會中
　　　授記我為觀世音號。由我觀聽十方圓明。故觀音名遍十方界。】</經>
　　我得佛心，佛心者一真法界性。證於究竟，即證法界身也。
　　我從耳門，圓照三昧，緣心自在，因入流相，得三摩地，成就菩提，斯為第一
。
　　圓者不變也，照者隨緣也，不變隨緣，一月印千江。隨緣不變，千江只一月。
如是圓照三昧，寂而常照，照而常寂，故緣心自在。緣心自在者，覺心不動，能遍
緣十方，起三十二應，十四無畏，四不思議。雖起三十二應，十四無畏，四不思議
，而覺心不動，故曰緣心自在。
　　因入流相者，離諸塵相，入法性流也。
　　以上二十五圓通，包括六塵、六根、六識、七大，門門可入圓通。其中大勢至
菩薩念佛圓通，都攝六根者不亂也，淨念相繼者一心也。故念佛圓通，旨在一心不
亂。其中觀世音菩薩耳根圓通，與眾不同。耳根圓通，在於返聞聞自性，入流亡所
，故諸圓通中第一。
　　茲將二十五聖所得圓通，分別介紹於下。
　　憍陳那以聲塵獲圓通，優波尼沙陀以色塵獲圓通，香嚴童子以香塵獲圓通，藥
王藥上以味塵獲圓通，跋陀婆羅以觸塵獲圓通，迦葉以法塵獲圓通。以上諸聖，以
六塵獲得圓通。
　　阿那律陀以眼根獲圓通，周利槃特伽以鼻根獲圓通，憍梵提以舌根獲圓通，
畢陵伽婆蹉以身根獲圓通，須菩提以意根獲圓通。以上諸聖以五根獲得圓通。
　　舍利弗以眼識獲圓通，普賢菩薩以耳識獲圓通，孫陀羅難陀以鼻識獲圓通，富
樓那以舌識獲圓通，優婆離以身識獲圓通，目犍連以意識獲圓通。以上諸聖以六識
獲得圓通。
　　烏芻瑟摩以火大獲圓通，持地菩薩以地大獲圓通，月光童子以水大獲圓通，
璃光法王子以風大獲圓通，虛空藏菩薩以空大獲圓通，彌勒菩薩以識大獲圓通，大
勢至菩薩，六根都攝淨念相繼，以念佛獲圓通。以上諸聖以七大獲得圓通。
　　觀世音菩薩，從妙耳門，圓照三昧，緣心自在，因入流相，得三摩地，成就菩
提，獲得圓通。
　　<經>【爾時世尊於師子座。從其五體同放寶光。遠灌十力微塵如來。及法王子
　　　諸菩薩頂。彼諸如來亦於五體同放寶光。從微塵方來灌佛頂。并灌會中
　　　諸大菩薩及阿羅漢。林木池沼皆演法音。交光相羅如寶絲網。是諸大眾
　　　得未曾有。一切普獲金剛三昧。即時天雨百寶蓮華。青黃赤白間錯紛糅
　　　。十方虛空成七寶色。此娑婆界大地山河俱時不現。唯見十方微塵國土
　　　合成一界。梵唄詠歌自然數奏。於是如來告文殊師利法王子。汝今觀此
　　　二十五無學諸大菩薩及阿羅漢。各說最初成道方便。皆言修習真實圓通
　　　。彼等修行實無優劣前後差別。我今欲令阿難開悟。二十五行誰當其根
　　　。兼我滅後此界眾生。入菩薩乘求無上道。何方便門得易成就。】</經>
　　釋迦牟尼佛五體放光，灌十方如來及諸菩薩頂。十方諸佛亦五體放光，灌世尊
及諸大菩薩及阿羅漢。是表法本無二佛佛道同。
　　唯見十方微塵國土合成一界，係表一真法界。以上皆表圓通無礙之功德。以下
佛令文殊菩薩，宣示二十五圓通之優劣。
　　<經>【文殊師利法王子奉佛慈旨。從座起頂禮佛足。承佛威神說偈對佛
　　　覺海性澄圓　圓澄覺元妙　元明照生所　所立照性亡　迷妄有虛空
　　　依空立世界　想澄成國土　知覺乃眾生　空生大覺中　如海一漚發
　　　有漏微塵國　皆從空所生　漚滅空本無　況復諸三有　歸元性無二
　　　方便有多門　聖性無不通　順逆皆方便　初心入三昧　遲速不同倫】</經>
　　偈中先明覺性，後事揀選。
　　覺海性澄圓，圓澄覺元妙。
　　覺海者用喻覺性，海水同一鹹味，用喻覺性一性，所謂無性。以無性故，所以
不生不滅，不常不斷，不一不異，不來不去。好比大海之水性，本來澄靜圓滿。
　　無性為性，性本湛寂。然無性能隨緣，隨緣現諸法。所現諸法，悉無性所現，
故有而非有，此所謂隨緣不失性也。無性隨緣，無而不無，不無而無。隨緣無性，
有而非有，非有而有。不無之無曰真空，非有之有曰妙有。故曰圓澄覺元妙。好比
海水澄圓，能現千層浪。
　　本來真如隨緣成萬法，萬法無性是真如，空而不空，有而非有，此之謂覺性圓
明。然眾生不如實知，竟執隨緣假現之法為實有。以致離依他起，違圓成實，落入
遍計執。故曰元明照生所，所立照性亡。
　　元明照生所者，眾生執依他假有之法為實有，成遍計執，執著於相分。以執著
相分為實有故，所以「所立」。所執之相分既立，能執之見分便生。相見二分皆假
，令執為實有，於是真性便失矣。
　　迷妄有虛空，依空立世界，想澄成國土，知覺乃眾生。
　　既稱虛空，虛空云何可得？眾生起遍計執，以迷妄故，竟取「虛空相」以為虛
空。既取「虛空相」，復以虛空相立世界相。
　　想澄成國土者，眾生以妄想取其靜止相，便成國土世間。以妄想取其知覺相，
便是眾生世間。
　　空生大覺中，如海一漚發，有漏微塵國，皆依空所生，漚滅空本無，況復諸三
有。
　　覺性澄圓，橫遍豎窮，不立一法，不捨一法，故虛空相生於大覺中，如大海中
一個水泡一樣。
　　有漏者，有煩惱生死也。有煩惱生死之微塵國土，皆依妄想的虛空相所生。如
果有漏微塵數國土世間眾生世間幻滅，則虛空相本不可得，猶如風浪平息，海本澄
圓一般。國土世間，眾生世間，虛空相皆不可得，何況欲有色有無色有呢？三有者
，即有漏世間。
　　歸元性無二，方便有多門，聖性無不通，順逆皆方便，初心入三昧，遲速不同
倫。
　　一切法一性，所謂無性，無性隨緣，能為一切法作性。猶千波唯是一水，一水
能為千波作相。故曰歸元性無二。
　　性無二者，皆歸圓通也。歸入圓通一性之方便，卻有多門，略如二十五種方便
法門。
　　歸入聖性，無不圓通，故曰聖性無不通。二十五法，有順有逆，此皆方便。因
為於圓通性中，同歸一性，無順逆之分別。
　　由於初心入三昧之方便不同，此約因言。遲速不同倫，此約得果言。
　　以下便於二十五圓通中，分別揀選。
　　<經>【色想結成塵　精了不能徹　如阿不明徹　於是獲圓通】</經>
　　色是由妄想而結成塵相的，雖欲精了於色，仍是以妄想觀妄想，所以雖欲精了
，卻不能透徹。如何於不能明徹的色塵，而欲獲圓通呢？如果初心由此而入，便不
能速得圓通了。優婆尼沙陀，以色塵獲圓通。
　　<經>【音聲雜語言　但伊名句味　一非含一切　云何獲圓通】</經>
　　憍陳那以聲塵獲圓通。音聲雜於語言而顯。語言者，有名有句。名詮解法自性
，句詮解法差別義。各有定義，各有界說，不能一含一切。云何獲圓通？定其優劣
也。
　　<經>【香以合中知　離則元無有　不恒其所覺　云何獲圓通】</經>
　　香嚴童子以香塵獲圓通。香者，必待根塵和合方知，根塵離則無知，不是一切
時有，云何獲圓通？
　　<經>【味性非本然　要以味時有　其覺不恒一　云何獲圓通】</經>
　　藥王藥上以味塵了知無生（圓通）。然味性本非遍一切時，既非遍一切時，即
是生滅法。接觸味塵時則生，離味塵味則滅，故其覺不恒一，云何獲圓通？
　　<經>【觸以所觸明　無所不明觸　合離性非定　云何獲圓通】</經>
　　跋陀婆羅以觸塵獲圓通。「所觸」者，即外在之觸塵，觸以所觸明者，謂身根
之覺觸，以外在的塵相而有。與外在的塵相合則有，離則無，沒有一定，云何獲圓
通？
　　<經>【法稱為內塵　憑塵必有所　能所非遍涉　云何獲圓通】</經>
　　迦葉以法塵獲圓通。法是意根所對，非對現境，故曰法稱為內塵。因為意識取
五塵的影像為法，故憑借於外塵必有所，有所則必有能。能所相緣而有，相緣有者
便無實體。能所既俱虛妄而無實體，無實體者云何涉入？故曰能所非遍涉。最後復
揀選曰，云何獲圓通？
　　<經>【見性雖洞然　明前不明後　四維虧一半　云何獲圓通】</經>
　　阿那律眼根圓通。眼根明前不明後，云何獲圓通？
　　<經>【鼻息出入通　現前無交氣　支離匪涉入　云何獲圓通】</經>
　　周利槃特伽鼻根圓通。然鼻息出息則無入息，入息則無出息，出入息各相分離
，其間無有交接之氣，不能互相涉入，云何獲圓通？
　　<經>【舌非入無端　因味生覺了　味亡了無有　云何獲圓通】</經>
　　憍梵提舌根圓通。無端者無因也，因味塵而生覺了，如果味塵亡失，便無覺
了。云何獲圓通？
　　<經>【身與所觸同　各非圓覺觀　涯量不冥會　云何獲圓通】</經>
　　畢陵伽婆蹉身根圓通。身與所觸同者，身根與觸塵和合方有覺也。既然身與觸
塵和合方有覺，故非圓滿覺觀。既非圓滿覺觀各有涯畔，所以不能冥會。云何獲圓
通？
　　<經>【知根雜亂思　湛了終無見　想念不可脫　云何獲圓通】</經>
　　須菩提意根圓通。第六意識雜諸亂想，虛妄不實。因為第六意識，取五識虛妄
影像故。以取虛妄影像故，所以落入有無見。如果放下諸見，則不見有，亦不見無
，故曰湛了終無見。如果不放下諸見，則虛妄想念不可脫離。云何獲圓通？
　　<經>【識見雜三和　詰本稱非相　自體先無定　云何獲圓通】</經>
　　舍利弗眼識圓通。識見者，眼識也。根塵識三事和合而有眼識，故曰識見雜三
合。詰本稱非相者，究其根本其相實無。眼根不與色塵及識和合，則眼根無眼識。
若眼根中已有眼識，則不待根塵識三事和合而生了。色塵不與眼根及識和合，亦無
眼識。終不成眼識不待根塵識三事和合而自有。故知根、塵、識中，無有眼識。三
者中各無眼識，終不應無眼識，和合成為有眼識。
　　眼識三事和合而假有，自體先不決定，云何獲圓通？
　　<經>【心聞洞十方　生于大因力　初心不能入　云何獲圓通】</經>
　　普賢菩薩耳識圓通。心聞者，耳識也。心聞功德，能洞徹十方。唯須大因力，
普賢菩薩修華嚴三昧，深入法界，一旦因圓，則果滿成盧舍那佛，故曰生於大因力
。非是一切根機所可行者，以機淺不得而入，故曰初心不能入。云何獲圓通？
　　<經>【鼻想本權機　秖令攝心住　住成心所住　云何獲圓通】</經>
　　孫陀羅難陀鼻識圓通。鼻想本權機，修鼻識本是權巧方便而已。例如孫陀羅難
陀觀鼻端白，只是佛權巧方便，令其攝心而住。但既住而後，便成心所，有能有所
，非是真心，真心者無所住也。如此修行，云何獲圓通？
　　<經>【說法弄音文　開悟先成者　名句非無漏　云何獲圓通】</經>
　　富樓那舌識圓通。舌識是弄音聲文字，以示法性。聞法者借言悟理，以其根機
有高下，故開悟有先後，先成者便得先悟，機下者便得後悟，機鈍者雖聞不悟。似
這般名、句，皆有漏法，云何獲圓通？
　　<經>【持犯但束身　非身無所束　元非遍一切　云何獲圓通】</經>
　　優婆離身識圓通。持戒犯戒但約束其身，非身無所束。非身者，法身也。華嚴
云，諸佛法身非是身。而法身遍一切，故持犯束身，根本不能遍一切。云何獲圓通
？
　　<經>【神通本宿因　何關法分別　念緣非離物　云何獲圓通】</經>
　　目犍連意識圓通。目犍連神通，乃宿因所成，何關意識於法上之分別？意識分
別於法，念念攀緣於物，非離物而有。云何獲圓通？
　　<經>【若以地性觀　堅礙非通達　有為非聖性　云何獲圓通】</經>
　　持地菩薩地大圓通。地以堅礙為性，不能通達，是生滅有為法，非是無生法性
，云何獲圓通？
　　<經>【若以水性觀　想念非真實　如如非覺觀　云何獲圓通】</經>
　　月光童子水大圓通。月光童子修水觀時，完全以想念而成，非為真實。如如者
，法性也，一真法界也。諸法入於法性，如如不二，故無覺無觀。這種想念非真實
，云何獲圓通？
　　<經>【若以火性觀　厭有非真離　非初心方便　云何獲圓通】</經>
　　烏芻瑟摩火大圓通。厭有非真離，烏芻瑟摩厭婬欲離而修火觀。然婬以因緣生
，緣生法無性，無性則非有，若欲離婬，反成虛妄，故曰厭有非真離。當知若了達
婬欲無性，便是真如。婬欲本非實有而欲厭離，如此以妄修妄，非初心方便，云何
獲圓通？
　　<經>【若以風性觀　動寂非無對　對非無上覺　云何獲圓通】</經>
　　璃光法王子風大圓通。然風性動息無常，無常則不遍，不遍則非法性，故相
對則非無上覺矣。云何獲圓通？
　　<經>【若以空性觀　昏鈍先非覺　無覺異菩提　云何獲圓通】</經>
　　虛空藏菩薩空大圓通。空性昏鈍非覺，既然非覺則非菩提，云何獲圓通？
　　<經>【若以識性觀　觀識非常住　存心乃虛妄　云何獲圓通】</經>
　　彌勒菩薩識大圓通。了別為識性，故生滅無常，存心已是虛妄，云何獲圓通？
　　<經>【諸行是無常　念性無生滅　因果今殊感　云何獲圓通】</經>
　　大勢至菩薩念佛圓通。念佛之行無常，有間斷故。念性無（應為元字）生滅，
以無常生滅為因，欲求佛果，而佛果常樂我淨，無生無滅，故因果殊感，云何獲圓
通？當知今是文殊欲獨選觀音法門，有意抑其他法門，非是其他法門當真不如。
　　今只取念佛法門而言，都攝六根，淨念相繼，便是以佛性念佛，念佛還念佛性
。無量光壽橫遍豎窮，念佛心亦復橫遍豎窮。同是一真法界，因果何殊？若能至心
念佛，至心聽佛號，已冥契觀音妙耳門，何殊之有？菩薩謙德，抑己揚人，故獨讓
觀音殿後耳。
<經>【我今白世尊　佛出娑婆界　此方真教體　清淨在音聞
　 　欲取三摩提　實以聞中入】</經>
　　欲揚觀音，先讚音聞法門。音聞法門者，從聞思修入三摩地。
　　諸佛施作佛事，方便不同，因一方之機宜而立教體。例如有佛以光立教，有佛
以香立教等。此娑婆世界眾生耳根最利，故釋迦世尊以音聲立教。眾生欲修佛道，
應以聞中入也。聞而思，思而修，方入三摩地。
　　<經>【離苦得解脫　良哉觀世音】</經>
　　讚觀世音菩薩妙耳法門。
　　<經>【於恒沙劫中　入微塵佛國　得大自在力　無畏施眾生
　　　妙音觀世音　梵音海潮音　救世悉安寧　出世獲常住】</經>
　　於恒沙劫中，表豎窮三際。入微塵佛國，表橫遍十方。此極言菩薩德被之廣也
。得大自在力，無畏施眾生，言菩薩自成而化他也。
　　說法理不礙事，事不礙理曰妙音。觀世音者，尋聲救苦也。說法音聲清淨無著
無染曰梵音，說法音聲應機而不失時曰海潮音。救世間生死之苦，令得出世間不生
不滅常住之樂，故曰救世悉安寧，出世獲常住。
　　<經>【我今啟如來　如觀音所說　譬如人靜居　十方俱擊
　　　十處一時聞　此則圓真實】</經>
　　以譬喻讚妙耳門圓滿真實。
　　<經>【目非觀障外　口鼻亦復然　身以合方知　心念紛無緒】</經>
　　揀別餘根，眼鼻舌身意諸根，不及耳根圓滿，故獨選耳根圓通。
　　<經>【隔垣聽音響　遐邇俱可聞　五根所不齊　是則通真實】</經>
　　復讚耳根，揀別餘根。耳根圓通，其餘諸根所不及。是則通真實，唯此耳根通
真實。
　　<經>【音聲性動靜　聞中為有無　無聲號無聞　非實聞無性
　　　聲無既無滅　聲有亦非生　生滅二圓離　是則常真實】</經>
　　音聲者塵也，聲塵有動有靜，動則有聞，靜則無聞。雖然無聲時不聞，卻非無
有聞性。
　　此聞性，聲無時既然不滅，所以聲有時亦非是生。生滅二相俱離，便是聞性之
真實。
　　<經>【縱令在夢想　不為不思無　覺觀出思惟　身心不能及】</經>
　　縱令夢中，此聞性不失，並不因為夢中不思惟，聞性便無。
　　當知此聞性，出乎於覺觀、思惟之外。身心不能及者，身是變礙相，心是思惟
相，皆不能及也。覺觀出思惟，應為出覺觀思惟。譯者巧為其文，故如此寫耳。
　　<經>【今此娑婆國　聲論得宣明　眾生迷本聞　循聲故流轉
　　　阿難縱強記　不免落邪思　豈非隨所淪　旋流獲無妄】</經>
　　今此娑婆國，聲論得宣明，謂世尊以說法度眾生。
　　眾生迷本聞性，竟隨逐聲塵而生死流轉。以隨逐塵相故，阿難縱多聞強記，猶
不免落於邪思。阿難既隨塵相流轉，故不能不隨其邪思而淪落。若能不隨塵相流轉
，返聞聞自性，便無虛妄矣。
　　<經>【阿難汝諦聽　我承佛威力　宣說金剛王　如幻不思議
　　　佛母真三昧　汝聞微塵佛　一切祕密門　欲漏不先除
　　　畜聞成過誤　將聞持佛佛　何不自聞聞】</經>
　　宣說金剛王，如幻不思議。
　　此如幻三昧不可思議，能破一切煩惱，不被一切煩惱所破，故稱金剛王。
　　如此三昧，能生出三世諸佛，故曰佛母真三昧。
　　汝阿難雖聞微塵佛祕密法門，但欲漏未除，雖多聞反成過誤。
　　將聞持佛佛，何不自聞聞。
　　汝只知聞持諸「佛」之「佛」法，何不自「聞」其「聞」性？
　　<經>【聞非自然生　因聲有名字　旋聞與聲脫　能脫欲誰名
　　　一根既返源　六根成解脫】</經>
　　聞與聞性不同，聞性一性，無有分別。「聞」者，隨聲塵而有名字。如果返聞
聞自性，則與聲塵脫離。聞因聲塵有名字，既與聲塵脫離，能脫欲誰名？
　　由於六根一性故，所以一根既返源，六根成解脫。
　　<經>【見聞如幻翳　三界若空花　聞復翳根除　塵銷覺圓淨
　　　淨極光通達　寂照含虛空　來觀世間　猶如夢中事】</經>
　　見聞覺知皆如幻翳，所見之三界亦如空花。若能復其聞性，六根之翳病除盡，
六塵之空花亦復消滅，則覺性便清淨圓顯了。
　　性淨若極，便能發光起用，故通達一切。一旦寂而照，照而寂。寂而照，貫三
際而賅十方。照而寂，賅十方而貫三際，如是則含盡虛空，虛空含盡世界眾生。到
了那時，卻來返觀世間，便知其皆夢中事。
　　<經>【摩登伽在夢　誰能留汝形　如世巧幻師　幻作諸男女
　　　雖見諸根動　要以一機抽　息機歸寂然　諸幻成無性
　　　六根亦如是　元依一精明　分成六和合　一處成休復
　　　六用皆不成　塵垢應念銷　成圓明淨妙】</經>
　　摩登伽在夢，誰能留汝形？
　　世間一切皆如幻化無實體性，摩登伽女亦是幻化，猶夢中人而無實體，誰能遮
留汝呢？都是因汝執幻為實，不達法性，所以遭彼迷幻。
　　如世巧幻師以下，以譬喻說明。
　　要以一機抽。
　　一機者，喻妄識也。世間諸男女，及諸根動作，要以妄識所起。如果不生妄識
，如實知諸法緣生無性，則息機歸寂然矣。所以諸幻緣成無性，六根亦復如是。
　　元依一精明，分成六和合。
　　一精明者，是所依也。六根幻成無性，皆依一心而有。以妄識故，分成六種和
合。六和合者，根塵識分一心為六種和合也。
　　既然六種和合唯一心所成，故一處成休復，六用皆不成。如是則塵垢應念銷，
成圓明淨妙。
　　<經>【餘塵尚諸學　明極即如來　大眾及阿難　旋汝倒聞機
　　　反聞聞自性　性成無上道　圓通實如是　此是微塵佛
　　　一路涅槃門　過去諸如來　斯門已成就　現在諸菩薩
　　　今各入圓明　未來修學人　當依如是法　我亦從中證
　　　非唯觀世音】</經>
　　餘塵尚諸學，明極即如來。
　　如果於塵相尚有餘執未盡，便尚在諸學位，未得究竟也。如果塵相銷盡，覺性
圓明，便成如來。
　　旋汝倒聞機，反聞聞自性。性成無上道，圓通實如是。
　　欲獲圓通，應旋轉汝隨塵生滅之顛倒聞機。顛倒聞機者，循塵之妄識也。反聞
聞自性者，不聞聲塵，而聞自己之聞性。聞性圓明，便成無上道。欲獲圓通，亦復
如是，反聞聞自性為最妙也。
　　過去現在未來諸佛，皆以此法門而得成就。非唯觀世音反聞聞自性而得成就，
我文殊師利亦從此中證也。
　　<經>【誠如佛世尊　詢我諸方便　以救諸末劫　求出世間人
　　　成就涅槃心　觀世音為最　自餘諸方便　皆是佛威神
　　　即事捨塵勞　非是長修學　淺深同說法　頂禮如來藏
　　　無漏不思議　願加被未來　於此門無惑　方便易成就
　　　堪以教阿難　及末劫沉淪　但以此根修　圓通超餘者
　　　真實心如是】</經>
　　文殊菩薩，獨讚觀世音。
　　自餘諸方便，皆是佛威神，即事捨塵勞。
　　其餘諸法門，皆是佛威神力所設之方便，即是隨緣令彼等捨塵勞。
　　非是長修習，淺深同說法。
　　不如觀音妙耳門，淺深之機皆可得受用，因為此土眾生，耳根最利故。其餘諸
法門，須長久修習，非如觀音法門也。
　　頂禮如來藏下，讚歎世尊，并請世尊加被未來世眾生入此妙耳門。
　　<經>【於是阿難及諸大眾。身心了然得大開示。觀佛菩提及大涅槃。猶如有人
　　　因事遠遊未得歸還。明了其家所歸道路。普會大眾天龍八部有學二乘。
　　　及諸一切新發心菩薩。其數凡有十恒河沙皆得本心。遠塵離垢獲法眼淨
　　　。性比丘尼聞說偈已成阿羅漢。無量眾生皆發無等等阿耨多羅三藐三菩
　　　提心。】</經>
　　觀佛菩提及大涅槃。
　　佛菩提者，無上菩提也。大涅槃者，佛究竟涅槃也。此云觀者，是理上見，非
事上見。
　　有學二乘，及諸一切初發心菩薩。
　　二乘有學，未得無學者。及初發菩提心菩薩。
　　皆得本心。
　　皆悟不動圓覺心也，性比丘尼成阿羅漢者，摩登伽女，悟入無生也。
　　無量眾生，皆發無等等阿耨多羅三藐三菩提心。
　　無量眾生，皆發無上菩提心也。阿耨多羅三藐三菩提，譯為無上菩提。橫遍曰
無等等，豎窮曰無上。佛智德圓斷德滿，曰無等等阿耨多羅三藐三菩提。
　　<經>【阿難整衣服。望大眾中合掌頂禮。心圓明悲欣交集。欲益未來諸眾生
　　　故。稽首白佛大悲世尊。我今已悟成佛法門。是中修行得無疑惑。常聞
　　　如來說如是言。自未得度先度人者菩薩發心。自覺已圓能覺他者如來應
　　　世。我雖未度願度末劫一切眾生。世尊此諸眾生去佛漸遠。邪師說法如
　　　恒河沙。欲攝其心入三摩地。云何令其安立道場遠諸魔世。於菩提心得
　　　無退屈。】</經>
　　阿難整衣服，望大眾中。應為於大眾中。
　　阿難請願，欲益末世眾生。
　　<經>【爾時世尊於大眾中稱讚阿難。善哉善哉。如汝所<問>問。</問>安立道場救護眾生
　　　末劫沉溺。汝今諦聽當為汝說。阿難大眾唯然奉教。】</經>
　　阿難啟請，佛允為說。
　　<經>【佛告阿難汝常聞我毘奈耶中。宣說修行三決定義。所謂攝心為戒因戒生
　　　定因定發慧。是則名為三無漏學。】</經>
　　佛示戒定慧三無漏學，欲得成就，須修三決定義。即不婬不殺不盜。若無此三
決定義，縱修無漏，佛道不成。
　　<經>【阿難云何攝心我名為戒。若諸世界六道眾生其心不婬。則不隨其生死相
　　　續。汝修三昧本出塵勞。婬心不除塵不可出。縱有多智禪定現前。如不
　　　斷婬必落魔道。上品魔王中品魔民下品魔女。彼等諸魔亦有徒眾。各各
　　　自謂成無上道。我滅度後末法之中。多此魔民熾盛世間。廣行貪婬為善
　　　知識。令諸眾生。落愛見坑失菩提路。汝教世人修三摩地先斷心婬。是
　　　名如來先佛世尊。第一決定清淨明誨。是故阿難若不斷婬修禪定者。如
　　　蒸沙石欲其成飯。經百千劫秖名熱沙。何以故此非飯本石沙成故。汝以
　　　婬身求佛妙果。縱得妙悟皆是婬根。根本成婬輪轉三途必不能出。如來
　　　涅槃何路修證。必使婬機身心俱斷斷性亦無。於佛菩提斯可希冀。如我
　　　此說名為佛說。不如此說即波旬說。】</經>
　　婬為障道法，使三無漏學不得成就。具足戒中，婬戒最重，故今先說。
　　一切眾生，皆以婬欲而正性命。故其心不婬，則不隨其生死相續。
　　縱有多智，禪定現前，如不斷婬，必落魔道。
　　修習定慧，縱得智慧，禪定現前，如不斷婬，不入佛道，必入魔道，為魔王、
魔民、魔女。彼魔等，各各自謂得無上道。
　　墮愛見坑者，想受未滅，見思惑不除。想為見根，受為愛本。觀此經文，末法
知識，凡未斷婬者，定非善知識。若隨順其法，落愛見坑，失菩提路。愛見坑者，
三界生死輪迴也。
　　佛告阿難，汝教世人修習禪定，先須斷婬。此是如來及先世佛第一決定，清淨
明誨。
　　是故阿難下，再度叮嚀。如我今說，名為佛說，不如此說，即波旬說。
　　<經>【阿難又諸世界六道眾生其心不殺。則不隨其生死相續。汝修三昧本出塵
　　　勞。殺心不除塵不可出。縱有多智禪定現前。如不斷殺必落神道。上品
　　　之人為大力鬼。中品即為飛行夜叉諸鬼帥等。下品尚為地行羅剎。彼諸
　　　鬼神亦有徒眾。各各自謂成無上道。我滅度後末法之中。多此神鬼熾盛
　　　世間。自言食肉得菩提路。阿難我令比丘食五淨肉。此肉皆我神力化生
　　　本無命根。汝婆羅門地多蒸濕。加以沙石草菜不生。我以大悲神力所加
　　　。因大慈悲假名為肉。汝得其味。奈何如來滅度之後。食眾生肉名為釋
　　　子。汝等當知是食肉人縱得心開似三摩地。皆大羅剎。報終必沉生死苦
　　　海非佛弟子。如是之人相殺相吞相食未已。云何是人得出三界。汝教世
　　　人修三摩地次斷殺生。是名如來先佛世尊。第二決定清淨明誨。是故阿
　　　難若不斷殺修禪定者。譬如有人自塞其耳。高聲大叫求人不聞。此等名
　　　為欲隱彌露。清淨比丘及諸菩薩。於岐路行不踏生草。況以手拔。云何
　　　大悲取諸眾生血肉充食。若諸比丘不服東方絲綿絹帛。及是此土靴履裘
　　　毳乳酪醍醐。如是比丘於世真脫。酬還宿債不遊三界。何以故服其身分
　　　皆為彼緣。如人食其地中百穀。足不離地必使身心。於諸眾生若身身分
　　　。身心二途不服不食。我說是人真解脫者。如我此說名為佛說。不如此
　　　說即波旬說。】</經>
　　第二決定義，須是其心不殺，則不隨其生死相續。其心尚且不殺，何況身行？
不隨生死相續，即出三界。
　　若不斷殺，縱有多智，禪定現前，上品為大力鬼王，中品為飛行夜叉，下品尚
為地行羅剎。（應為下品當為地行羅剎。）
　　殺有三種，自殺，教人殺，見殺隨喜。自殺是身業作，教人殺是口業作，見殺
隨喜是意業作。食肉者可以三種俱犯。縱不自殺，猶犯教殺隨喜二種，故修道人不
得食肉。
　　五淨肉者，不見殺，不聞殺，不疑為我殺，自死，鳥殘。
　　次斷殺生，是名如來，先佛世尊，第二決定，清淨明誨。
　　絲綿絹帛，直接傷命，大小乘並嚴禁。靴履裘毳，律中有緣開聽。毳者鳥毛也
。乳酪醍醐，律中開聽。若能不服，則更善矣。
　　如我此說，是為佛說，不如此說，即波旬說。
　　<經>【阿難又復世界六道眾生其心不偷。則不隨其生死相續。汝修三昧本出塵
　　　勞。偷心不除塵不可出。縱有多智禪定現前。如不斷偷必落邪道。上品
　　　精靈中品妖魅。下品邪人諸魅所著。彼等群邪亦有徒眾。各各自謂成無
　　　上道。我滅度後末法之中。多此妖邪熾盛世間。匿姦欺稱善知識。各
　　　自謂已得上人法。惑無識恐令失心。所過之處其家耗散。我教比丘循
　　　方乞食。令其捨貪成菩薩道。諸比丘等不自熟食。寄於殘生旅泊三界。
　　　示一往還去已無返。云何賊人假我衣服。裨販如來造種種業。皆言佛法
　　　非出家。具戒比丘為小乘道。由是疑誤無量眾生墮無間獄。若我滅後
　　　其有比丘。發心決定修三摩提。能於如來形像之前。身然一燈燒一指節
　　　。及於身上爇一香炷。我說是人無始宿債一時酬畢。長挹世間永脫諸漏
　　　。雖未即明無上覺路。是人於法已決定心。若不為此捨身微因。縱成無
　　　為必還生人酬其宿債。如我馬麥正等無異。汝教世人修三摩地後斷偷盜
　　　。是名如來先佛世尊。第三決定清淨明誨。是故阿難若不斷偷修禪定者
　　　。譬如有人水灌漏欲求其滿。縱經塵劫終無平復。若諸比丘衣之餘
　　　分寸不畜。乞食餘分施餓眾生。於大集會合掌禮眾。有人捶罵同於稱讚
　　　。必使身心二俱捐捨。身肉骨血與眾生共。不將如來不了義說迴為已解
　　　以誤初學。佛印是人得真三昧。如我所說名為佛說。不如此說即波旬說
　　　。】</經>
　　第三決定，其心不偷，則不隨生死相續。縱有多智，禪定現前，如不斷偷，必
落邪道。如是妖邪，潛匿姦欺，偽善欺人，自稱善知識，自稱已得上人法已得無上
道。惑人騙財，令其家耗散。
　　我教比丘循方乞食下，顯如法比丘行儀。成菩薩道，應為成菩提道。
　　云何賊人下，再責非法邪人。假借如來法服，現出家相，卻出賣佛法。出家受
具比丘，為小乘道，棄大乘法，不能續佛慧命，不能護持正法，疑誤眾生，墮無間
獄。
　　如法比丘，發決定心修三摩地，不騙佛不騙自己不騙眾生。爇香捨身，此人宿
債一時酬畢，永脫諸漏，雖猶未明無上覺，卻已發決定心。
　　若無爇香捨身微因，必還生人間，酬其宿債。佛酬宿債，曾受三月馬麥之報。
　　是故斷偷盜心，是第三決定，清淨明誨。
　　水灌漏，用喻不斷偷心，求無上菩提得成就者，無有是處。
　　若諸比丘，不事儲積，廣行布施，禮眾忍辱，捐捨身心。不說如來不了義，不
誤初學眾生。佛印可是人得真三昧。
　　如我所說，名為佛說，不如此說，即波旬說。
　　<經>【阿難如是世界六道眾生。雖則身心無殺盜婬。三行已圓若大妄語。即三
　　　摩提不得清淨。成愛見魔失如來種。所謂未得謂得未證言證。或求世間
　　　尊勝第一。謂前人言。我今已得須陀洹果。斯陀含果阿那含果。阿羅漢
　　　道辟支佛乘。十地地前諸位菩薩。求彼禮懺貪其供養。是一顛迦銷滅佛
　　　種。如人以刀斷多羅木。佛記是人永殞善根無復知見。沉三苦海不成三
　　　昧。我滅度後諸菩薩及阿羅漢。應身生彼末法之中。作種種形度諸輪
　　　轉。或作沙門白衣居士。人王宰官童男童女。如是乃至婬女寡婦姦偷屠
　　　販。與其同事稱歎佛乘。令其身心入三摩地。終不自言我真菩薩真阿羅
　　　漢。泄佛密因輕言未學。唯除命終陰有遺付。云何是人惑亂眾生成大妄
　　　語。汝教世人修三摩地。後復斷除諸大妄語。是名如來先佛世尊。第四
　　　決定清淨明誨。是故阿難若不斷其大妄語者。如刻人糞為栴檀形。欲求
　　　香氣無有是處。我教比丘直心道場。於四威儀一切行中尚無虛假。云何
　　　自稱得上人法。譬如窮人妄號帝王自取誅滅。況復法王如何妄竊。因地
　　　不直果招紆曲。求佛菩提如噬臍人。欲誰成就。若諸比丘心如直絃。一
　　　切真實入三摩提永無魔事。我印是人成就菩薩無上知覺。如我是說名為
　　　佛說不如此說即波旬說。】</經>
　　於三種決定外，尚有第四決定，不得大妄語。大妄語者，未得謂得，未證言證
。
　　例如未得神通，謂得神通。未證初二三四禪，謂證初二三四禪，未證初二三四
果，謂證初二三四果，此皆大妄語。律中佛制比丘，不得大妄語。佛言汝等比丘，
實得實證，尚不應說，何況未得未證，虛誑妄語！
　　一顛迦，亦名一闡提，斷善根人。
　　多羅木，多羅木有人云狀似棕櫚，以刀斷之，便不復生。
　　沉三苦海者，沉三塗苦海也。
　　我滅度後，諸菩薩及阿羅漢。
　　此阿羅漢，非偏空滯寂者，係迴小向大阿羅漢。以應化身生於末世，現種種形
，度輪轉生死之眾生。或作沙門白衣下，明所現種種形。稱歎無上佛乘，令與其同
事者，身心入三摩地。
　　彼示現之菩薩及阿羅漢，終不自言，我是菩薩是阿羅漢，泄（洩）佛密因，輕
言未（末）學。除臨取滅時，陰有遺付，示諸世人。
　　云何是人，惑亂眾生，成大妄語。責大妄語人也。
　　是名如來及先世諸佛，第四決定，清淨明誨。
　　我教比丘，直心道場。
　　謂菩薩不騙佛，不騙自己，不騙眾生。
　　因地不直（真），果招紆曲。
　　示因地修行，須具四種決定也。如果因地不真，而求佛菩提，則如噬臍人。口
與肚臍相去甚遠，自噬不及也。因地不真求佛道者，亦復如是。
　　若諸比丘，心如直絃。以絃無曲也。
　　如我如是說，名為佛說，不如此說，即波旬說。
</檔>
