<檔>
<篇>大佛頂如來密因修證了義諸菩薩萬行首楞嚴經拾遺</篇>
<節>大佛頂如來密因修證了義諸菩薩萬行首楞嚴經拾遺</節>
<節>大佛頂如來密因修證了義諸菩薩萬行首楞嚴經拾遺　卷第七</節>
　　<經>【阿難汝問攝心。我今先說入三摩地。修學妙門求菩薩道。要先持此四種
　　　律儀。皎如冰霜。自不能生一切枝葉。心三口四生必無因。】</經>
　　阿難！汝問攝心入三摩地，我今先說四種決定。此四種決定，即律儀根本。持
此四種律儀，自不能生一切枝葉。一切枝葉，即心三——貪瞋痴。口四——妄語惡
口綺語兩舌。四種律儀清淨，則心三口四生必無因。
　　<經>【阿難如是四事若不失遺。心尚不緣色香味觸。一切魔事云何發生。若有
　　　宿習不能滅除。汝教是人一心誦我佛頂光明摩訶薩怛多般怛囉無上神咒
　　　。斯是如來無見頂相無為心佛從頂發輝坐寶蓮華所說心咒。】</經>
　　如是婬、殺、盜、妄等戒不犯，心尚不攀緣色香味觸諸塵，一切魔事如何發生
？
　　但有一輩宿習業障深重眾生，另有神咒加持。應一心誦我佛頂光明摩訶薩怛多
般怛囉無上神咒，斯是如來無見頂相無為心佛，從頂發輝坐寶蓮華所說心咒。
　　無見頂相無為心佛者，明此是如來不共之法也。
　　<經>【且汝宿世與摩登伽。歷劫因緣恩愛習氣。非是一生及與一劫。我一宣揚
　　　愛心永脫成阿羅漢。彼尚婬女無心修行。神力冥資速證無學。云何汝等
　　　在會聲聞。求最上乘決定成佛。譬如以塵揚于順風有何艱險。】</經>
　　先讚神咒功德神力，後責在會聲聞起修。
　　塵揚於順風者，易清淨也。
　　<經>【若有末世欲坐道場。先持比丘清淨禁戒。要當選擇戒清淨者。第一沙門
　　　以為其師。若其不遇真清淨僧。汝戒律儀必不成就。戒成已後著新淨衣
　　　然香閑居。誦此心佛所說神咒一百八遍。然後結界建立道場。求於十方
　　　現住國土無上如來。放大悲光來灌其頂。阿難如是末世清淨比丘。若比
　　　丘尼白衣檀越。心滅貪婬持佛淨戒。於道場中發菩薩願。出入澡浴六時
　　　行道。如是不寐經三七日。我自現身至其人前。摩頂安慰令其開悟。】</經>
　　若有末世欲坐道場。
　　此處之道場，係指修道場所言。當選擇清淨戒者第一沙門為師，否則戒律儀必
不成就。
　　戒成已後，著新淨衣然香閑居下，言如法修行。
　　<經>【阿難白佛言世尊。我蒙如來無上悲誨。心已開悟自知修證無學道成。末
　　　法修行建立道場云何結界。合佛世尊清淨軌則。】</經>
　　阿難為末世眾生，請示建立道場結界方法。
　　<經>【佛告阿難若末世人願立道場。先取雪山大力白牛。食其山中肥膩香草。
　　　此牛唯飲雪山清水其糞微細。可取其糞和合栴檀以泥其地。若非雪山其
　　　牛臭穢不堪塗地。別於平原穿去地皮五尺已下。取其黃土。和上栴檀沉
　　　水蘇合。薰陸金白膠青木。零陵甘松及雞舌香。以此十種細羅為粉。
　　　合土成泥以塗場地。方圓丈六為八角壇。壇心置一金銀銅木所造蓮華。
　　　華中安。中先盛八月露水。水中隨安所有華葉。取八圓鏡各安其方
　　　圍繞花。鏡外建立十六蓮華。十六香鑪間花鋪設。莊嚴香鑪純燒沉水
　　　無令見火。取白牛乳置十六器。乳為煎餅并諸沙糖油餅乳糜。酥合蜜薑
　　　純酥純蜜。及諸子飲食葡萄石蜜種種上妙等食於蓮華外各各十六圍繞
　　　華外。以奉諸佛及大菩薩。每以食時。若在中夜取蜜半升用酥三合。壇
　　　前別安一小火鑪。以兜樓婆香煎取香水。沐浴其炭然令猛熾。投是酥蜜
　　　於炎爐內。燒令煙盡饗佛菩薩。令其四外遍懸幡華。於壇室中。四壁敷
　　　設十方如來。及諸菩薩所有形像。應於當陽張盧舍那。釋迦彌勒阿彌
　　　陀。諸大變化觀音形像。兼金剛藏安其左右。帝釋梵王烏芻瑟摩。并藍
　　　地迦諸軍茶利。與毘俱知四天王等頻那夜迦。張於門側左右安置。又取
　　　八鏡覆懸虛空。與壇場中所安之鏡方面相對。使其形影重重相涉。】</經>
　　栴檀、沉水、蘇合、薰陸、鬱金、白膠、青木、零陵、甘松、雞舌香等，十種
香也。
　　兜樓婆香，此方所無。
　　盧舍那。又譯盧遮那，為毘盧遮那之略稱。天台以毘盧舍那為法身佛，盧舍那
為報身佛，釋迦牟尼為化身佛。所謂清淨法身毘盧舍那佛，圓滿報身盧舍那佛，千
百億化身釋迦牟尼佛。
　　華嚴則以為盧舍那係毘盧舍那的略稱，皆為報佛之稱號。這是因為法佛無生無
滅，報佛有生無滅，契合法身之故也。
　　阿，譯曰不動，係東方佛。
　　諸大變化，觀音形像。千手千眼，三十二應觀世音也。及金剛藏菩薩，安其左
右。
　　帝釋梵王，為有力外護。烏芻瑟摩，為火頭金剛。藍地迦，即青面金剛。軍荼
利，亦金剛之屬。毘俱知（胝），毘俱胝菩薩。頻那夜迦，鬼神名。圓瑛大師云，
頻那即豬頭使者，夜伽即象鼻使者。
　　<經>【於初七日中。至誠頂禮十方如來。諸大菩薩及阿羅漢。恒於六時誦繞
　　　壇至心行道。一時常行一百八遍。。第二七中一向專心。發菩薩願心無
　　　間斷。我毘奈耶先有願教第三七中於十二時。一向持佛般怛羅咒至第四
　　　七日十方如來一時出現。鏡交光處承佛摩頂即於道場修三摩地。能令如
　　　是末世修學。身心明淨猶如璃。】</經>
　　此明三七行道。初七敬禮三寶，十方如來佛寶也，諸大菩薩阿羅漢，僧寶也。
六時誦咒法寶也。二七發願，三七持佛般怛囉咒。
　　第四七日，應為第七日。
　　<經>【阿難若此比丘本受戒師。及同會中十比丘等。其中有一不清淨者。如是
　　　道場多不成就。】</經>
　　比丘之本受戒師，及同會十比丘中，若有一人持戒不清淨者，道場多不成就。
　　<經>【從三七後端坐安居。經一百日有利根者。不起于座得須陀洹。縱其身心
　　　聖果未成。決定自知成佛不謬。汝問道場建立如是。阿難頂禮佛足而白
　　　佛言。自我出家恃佛憍愛。求多聞故未證無為。遭彼梵天邪術所禁。心
　　　雖明了力不自由。賴遇文殊令我解脫。雖蒙如來佛頂神咒。冥獲其力尚
　　　未親聞。唯願大慈重為宣說。悲救此會諸修行輩。末及當來在輪迴者。
　　　承佛密音身意解脫。于時會中一切大眾普皆作禮。佇聞如來祕密章句。】</經>
　　利根者百日成果。縱聖果不成，亦必自知成佛。
　　阿難及大眾，請佛宣說神咒。
　　<經>【爾時世尊從肉髻中涌百寶光。光中涌出千葉寶蓮。有化如來坐寶華中。
　　　頂放十道百寶光明。一一光明皆遍示現十恒河沙金剛密跡。擎山持杵遍
　　　虛空界。大眾仰觀畏愛兼抱。求佛恃怙一心。聽佛無見頂相放光如來宣
　　　說神咒。】</經>
　　肉髻即無見頂相，欲宣神咒，先現瑞相，表不共餘乘。
　　<經>【南牟薩怛他蘇伽哆耶（歸命一切諸佛一）阿囉訶帝三藐三菩陀耶（歸命
　　　一切如來應正等覺二）娜牟薩婆勃陀（敬禮一切諸佛三）勃地薩哆吠弊
　　　（歸命菩薩毘哪反四）娜牟颯哆喃三藐三菩陀俱胝喃（敬禮正遍知五）
　　　薩失囉（引）皤（去）迦僧伽喃（敬禮辟支佛及四果人六）娜牟嚧雞阿
　　　囉喝哆喃（歸命羅漢等眾七）娜牟蘇嚕哆半那喃（八）娜牟塞羯唎（二
　　　合）陀（引）伽（輕去）彌喃（敬禮斯陀含阿陀含眾九）娜牟盧三藐
　　　伽哆喃（敬禮過去未來十）娜牟三藐囉（二合）底半那（去）喃（十
　　　一）娜牟提婆唎史喃（敬禮三十三天及一切諸仙天等十二）娜牟微悉陀
　　　耶微（入聲呼）地也（二合）陀囉喃（敬禮咒仙十三）娜牟悉陀微地也
　　　（二合）陀囉史喃（敬禮持咒成就仙人十四）舍波（去）拏揭囉訶娑
　　　訶摩囉陀（二合）喃（攝惡作善十五）娜牟皤囉（二合）訶摩（二合）
　　　（歸命梵天十六）娜牟因（去）陀囉（二合）耶（歸命帝釋十七）娜
　　　牟婆伽帝（歸命世尊十八）嚕陀囉（二合引）耶（大自在天十九）烏
　　　摩底（天后）娑醯夜耶（及眷屬等二十）娜牟婆伽筏（蒱末反）帝（
　　　世尊二十一）那囉延拏耶（地祇眾二十二）半遮摩訶沒陀囉（大印二十
　　　三）娜牟塞訖哩（二合）多耶（頂禮世尊二十四）娜牟婆伽（上呼）筏
　　　帝摩訶迦囉耶（大黑天神二十五）底哩（二合）補囉那伽（上）囉（城
　　　二十六）毘陀囉皤拏迦囉耶（破壞二十七）阿底目多迦尸摩舍那縛悉
　　　（尸陀林中二十八）摩怛唎（二合）伽拏（鬼神眾二十九）娜牟塞訖唎
　　　多耶（三十）娜牟婆伽筏帝（舊）怛他揭多俱囉耶（如來族三十一）娜
　　　牟頭摩（二合）俱囉耶（歸命蓮華族菩薩等三十二）娜牟筏折囉俱囉
　　　（半音用同下）耶（歸命金剛族三十三）娜牟摩尼俱囉耶（歸命寶族三
　　　十四）娜牟伽（上）闍俱囉耶（歸命眾族三十五）娜牟婆伽筏帝（三十
　　　六）地唎（二合）茶輸囉哂那（三十七）囉（二合）訶囉拏囉（引）
　　　闍耶（大猛將各持器仗入三十八）怛他揭多耶（如來三十九）娜牟婆伽
　　　筏帝（四十）阿彌陀（引）婆（引）耶（無量壽佛四十一）怛他揭多耶
　　　（四十二）阿囉訶帝三藐三菩陀耶（應等正覺四十三）娜牟婆伽筏帝（
　　　四十四）阿芻鞞也（阿如來四十五）怛他揭多耶（四十六）阿羅訶帝
　　　三藐三菩陀耶（四十七）娜牟婆伽筏帝（四十八）毘沙闍俱嚕（二合）
　　　吠璃唎耶（藥師如來四十九）囉（二合）婆囉（引）闍耶（光王五
　　　十）怛他揭多耶（五十一）阿囉訶帝三藐三菩陀耶（五十二）娜牟婆伽
　　　筏帝（五十三）三布瑟畢多娑囉囉（引）闍夜（娑羅花王五十四）怛他
　　　揭多耶（五十五）阿囉訶帝三藐三菩陀（引）耶（五十六）娜牟婆伽筏
　　　帝（五十七）舍枳也（二合）母娜曳（釋迦牟尼佛五十八）怛他揭多耶
　　　（五十九）阿囉訶帝三藐三菩陀（引）耶（六十）娜牟婆伽筏帝（六十
　　　一）囉怛那俱蘇摩（寶花六十二）都囉（引）闍耶（寶幢王如來六十
　　　三）怛他揭多耶（六十四）阿羅訶帝三藐三菩陀（引）耶帝瓢（六十五
　　　）娜牟塞訖哩（二合）多皤翳摩含婆伽筏多（六十六）薩怛他揭都烏瑟
　　　尼衫（如來佛頂六十七）悉怛多（引）怛（二合華蓋六十八）娜牟
　　　阿波（引）囉支單（半音敬禮是辰勝六十九）羅登（登甑反）擬（擬
　　　異反）囉（七十）薩部多揭囉（二合）訶迦囉尼（一切神眾作罰七十
　　　一）波囉微（入）地也（二合）掣（車曳反）陀（輕呼）（能斷他
　　　七十二）阿哥（引）囉（輕呼）微哩（入二合）駐（橫死七十三）波唎
　　　怛囉耶（引）那揭唎（救取七十四）薩畔陀那悁乞叉那迦唎（一切縛
　　　禁解脫七十五）薩突瑟吒（二合除一切惡七十六上）突莎般那縛囉
　　　尼（惡夢七十七）者都囉（引）室底喃（八萬四千眾神七十八）揭囉訶
　　　娑訶娑囉（引）喃（七十九）微陀防娑（引）那羯哩（打破八十）阿瑟
　　　吒設底喃（去聲呼八十一呼皆同）諾剎怛囉喃（八十二）囉（二合
　　　）娑（引）陀那羯哩（正行）阿瑟吒（二合）喃（八十三）摩訶揭囉訶
　　　喃（辰八十四）微陀防（二合）薩那羯哩（打破八十五）薩舍都嚕（
　　　二合）囉尼（除一切惡八十六）巨（去）囉喃（八十七）突室乏（
　　　二合）那難遮那舍尼（除嚴惡八十八）毘沙設薩怛囉（器仗八十九）
　　　阿祁尼（火九十）烏陀迦囉尼（水九十一）阿波（引）囉視多具囉（苻
　　　能勝嚴九十二）摩訶跋囉戰拏（大力瞋怒九十三）摩訶提哆（火天九十
　　　四）摩訶帝闍（大滅九十五）摩訶稅尾（二合）多（太白九十六）什伐
　　　（二合）囉（光焰九十七）摩訶跋囉（大力九十八）半茶囉（引）悉
　　　（白拂九十九）阿唎耶多囉（聖者一百）毘哩（二合）俱知制毘闍
　　　耶（最勝菩薩百一）筏折囉（二合）摩禮底毘輸嚕多（摧碎金剛百二）
　　　踏罔迦（降伏百三）跋折囉兒（熾曳反）訶縛者（金剛力士百四）摩
　　　囉制縛（隨一逐百五）般囉室多（金剛神杵百六）跋折（時熱反上）囉
　　　（二合）檀持（金剛神杵百七）毘舍羅摩遮（天神力士百八）扇多舍毘
　　　提布室哆蘇摩嚕波（參辰日月天子及二十八宿百九）摩訶（引）稅尾
　　　（二合）多（引太白星百十）阿哩耶多羅（百十一）摩訶（引）跋囉阿
　　　波囉（百十二）跋折囉（二合）商羯囉制婆（金剛連鎖百十三）怛他（
　　　天可反）跋折囉俱摩唎迦（金剛童女百十四）俱（盧紺反）唎（金
　　　剛童子百十五）跋折囉訶薩哆者（二合金剛手百十六）微地也（大明
　　　藏百十七）乾遮那摩（引）唎迦（四天王太子百十八）俱蘇婆喝囉怛囉
　　　怛那（百十九）毘嚕遮耶那俱唎耶（百二十）韜淡（吐炎）夜囉烏瑟尼
　　　（二合）沙（佛頂百二十一）毘折藍婆摩邏遮（羅剎神女百二十二）跋
　　　折囉（二合）迦那迦（金剛使者百二十三）囉（二合）婆咾（去）遮
　　　那（蓮花神眾百二十四）跋折囉（二合）敦尼遮（金剛擎山百二十五）
　　　稅尾多遮迦摩（引）囉（引）乞叉（二合百二十六）舍施囉（二合）
　　　婆翳帝夷帝（如是等百二十七）母（引）陀囉（二合）尼揭拏（眾印可
　　　百二十八）娑吠囉乞懺（二合一切護我百二十九）俱囉飯（二合）都印
　　　那麼麼（某乙稱名）那寫（誦者但至此語皆自稱名百三十）嗚吽（
　　　二合）牟哩（二合）瑟揭（二合渠羯反皆同）拏（仙眾百三十一）囉
　　　（二合）舍（引）薩多（善相百三十二）薩怛他揭都（一切如來百三十
　　　三）烏瑟尼沙（百三十四）呼吽（二合）咄嚕吽（三合警誤百三十五）
　　　瞻婆那（押領百三十六）呼吽（二合）咄嚕吽（三合百三十七）薩耽婆
　　　那（鎮守百三十八）呼吽（二合）咄嚕吽（三合百三十九）婆囉微地也
　　　三婆乞叉那囉（百四十）呼吽（二合）咄嚕吽（三合百四十一）薩婆部
　　　瑟吒喃（百四十二）塞曇婆那羯囉（喫他百四十三）呼吽（二合）
　　　咄嚕吽（三合百四十四）薩藥叉（勇猛百四十五）喝囉（引）剎娑揭
　　　囉訶喃（百四十六）毘陀防娑那羯囉（打破百四十七）呼吽（二合）咄
　　　嚕吽（三合百四十八）者都羅尸底喃（百四十九）揭囉訶娑囉喃（八萬
　　　四千神王眾百五十）毘陀防娑那羯囉（百五十一）呼吽（二合）咄嚕吽
　　　（三合百五十二）阿瑟吒微（二合）摩舍帝喃（上百五十三）那佉（上
　　　）沙怛囉喃（上百五十四）婆囉摩馱那伽囉（百五十五）呼吽（二合）
　　　咄嚕吽（三合百五十六）囉剎囉剎（護一切諸佛菩薩金剛天仙皆護百五
　　　十七）薄伽梵（佛百五十八）薩怛他揭都烏瑟尼沙（佛頂百五十九）
　　　囉登擬哩（百六十）摩訶薩訶薩囉部兒（千臂大神百六十一）娑訶薩囉
　　　室曬（千頭神百六十二）俱胝舍多娑訶薩囉寧怛（百千眼神百六十三
　　　）阿弊地也什哩多那吒迦（百六十四）摩訶跋折嚕陀（引）囉（大輪
　　　金剛百六十五）帝哩菩那（三世百六十六）曼茶囉（檀場百六十七）
　　　嗚吽莎悉底（百六十八）薄婆都（與我平等百六十九）印麼麼（某乙
　　　百七十）囉闍婆夜（王難百七十一）主囉婆夜（賊難百七十二）阿祇尼
　　　婆夜（火難百七十三）烏陀迦婆夜（水難百七十四）吠沙婆夜（毒難百
　　　七十五）舍薩多囉婆夜（刀仗難百七十六）波囉斫羯囉婆夜（兵難百七
　　　十七）突叉婆夜（穀貴飢饉難百七十八）阿舍婆夜（電難百七十九
　　　）阿迦囉沒（利吉反）駐婆夜（淹死難百八十）阿陀囉尼部彌劍波（
　　　總持地動百八十一）伽波哆婆夜（險難百八十二）烏囉囉迦波多婆夜（
　　　道路難百八十三）囉闍彈茶婆夜（王刑罰難百八十四）那（上）伽婆夜
　　　（龍怖難百八十五）微地揄婆夜（閃電難百八十六）蘇跋尼婆夜（金
　　　鳥難百八十七）藥叉揭囉訶（百八十八）羅剎娑揭囉訶（百八十九）
　　　畢唎哆揭囉（二合）訶（餓鬼難百九十）毘舍（上）遮揭囉訶（廁神百
　　　九十一）部多揭囉（二合）訶（神鬼眾百九十二）鳩槃茶揭囉訶（守宮
　　　婦女鬼一百九十三）布單那揭囉（二合）訶（魄鬼百九十四）羯吒布單
　　　那揭囉（二合）訶（奇魄鬼一百九十五）塞揵陀揭囉訶（鳩摩羅童天子
　　　百九十六）阿婆娑摩囉揭囉（二合）訶（羊頭鬼百九十七）烏檀摩陀揭
　　　囉（二合）訶（熱鬼百九十八）車耶揭囉（二合）訶（影鬼百九十九）
　　　梨婆底揭囉訶（陰謀鬼二百）闍底訶哩泥（食初產鬼二百一）羯囉婆訶
　　　哩（食懷孕鬼二百二）嚧地囉訶哩泥（食血鬼二百三）芒娑訶哩泥（
　　　食肉鬼二百四）計陀訶哩泥（食脂鬼二百五）摩闍訶哩（輕呼去聲）泥
　　　（食髓鬼二百六）闍多訶哩泥（食氣鬼二百七）視吠哆訶哩泥（食壽命
　　　鬼二百八）婆多訶哩泥（食風鬼二百九）皤多訶哩喃阿輸遮訶哩泥（食
　　　不淨鬼二百一十）質多訶哩泥（食心鬼二百十一）帝衫薩毘衫（如是等
　　　眾二百十二）薩揭囉訶喃（一切執祖鬼二百十三）毘地也（明藏二
　　　百十四）嗔陀夜彌（斬伐罪者二百十五）枳囉夜彌（二百十六）波哩跋
　　　囉斫迦羅（外道二百十七）訖哩（離枳反上）擔微地也（明藏二百十
　　　八）嗔陀夜彌（二百十九）枳囉夜彌（捕罰二百二十）茶枳尼（孤魅鬼
　　　二百二十一）訖哩擔微地也（明二百二十二）嗔陀夜彌枳囉夜彌（二
　　　百二十三）摩訶輸底夜（二百二十四）嚕陀囉（大自在天二百二十
　　　五）訖哩耽微地也（明二百二十六）嗔陀夜彌枳羅夜彌（二百二十七
　　　）那囉耶拏耶（天神二百二十八）訖哩耽微地也（明二百二十九）嗔
　　　陀夜彌枳囉夜彌（二百三十）怛怛伽（上）嚕茶（金翅鳥王二百三十
　　　一）訖哩耽微地也（二百三十二）嗔陀夜彌枳羅夜彌（二百三十三）摩
　　　訶迦羅（大黑天神二百三十四）摩怛囉伽拏訖哩（離枳反上）耽微地也
　　　（二百三十五）嗔陀夜彌枳羅夜彌（二百三十六）迦波哩迦（髑髏外道
　　　二百三十七）訖哩耽微地也（二百三十八）嗔陀夜彌枳囉夜彌（二百三
　　　十九）闍夜羯囉（二百四十）曼度羯囉（二百四十一）薩婆囉他娑達
　　　（持一切物二百四十二）訖哩耽微地也（二百四十三）嗔陀夜彌枳囉夜
　　　彌（二百四十四）者都（利吉反）薄祁（姊妹神女二百四十五）訖
　　　哩耽微地也（二百四十六）嗔陀夜彌（二百四十七）枳囉夜彌（二百四
　　　十八）憑（去）儀哩知（戰勝神并器仗二百四十九）難泥（外道）雞
　　　首婆囉（孔雀王器仗二百五十）伽那底（毘那夜迦王二百五十一）娑
　　　醯夜（野叉王兄弟三人各領二十八萬眾二百五十二）訖哩耽微地也（二
　　　百五十三）嗔陀夜彌（二百五十四）枳囉夜彌（二百五十五）那延那室
　　　囉（引）婆拏（裸形外道二百五十六）訖哩（離吉反皆同）耽微地也（
　　　二百五十七）嗔陀夜彌（二百五十八）枳囉夜彌（二百五十九）阿囉訶
　　　多（羅漢二百六十）訖哩耽微地也（二百六十一）嗔陀夜彌（二百六十
　　　二）枳囉夜彌（二百六十三）微怛（多音）囉（引）迦（起尸鬼二百六
　　　十四）訖哩耽微地也（二百六十五）嗔陀夜彌（二百六十六）枳囉夜彌
　　　（二百六十七）跋折（時熱反）囉波（執金剛神二百六十八）跋折囉
　　　婆（重呼）尼（二百六十九）具醯夜迦（密跡力士二百七十）地底（
　　　總管二百七十一）訖哩耽微地也（二百七十二）嗔陀夜彌枳羅夜彌（二
　　　百七十三）囉叉囉叉罔（一切諸佛菩薩天仙龍神方護二百七十四）薄伽
　　　梵（佛二百七十五）印那麼麼那寫（某乙寫二百七十六）婆伽梵薩怛
　　　他揭都烏瑟尼沙（二百七十七）悉怛多怛囉（華蓋二百七十八）南無
　　　嗉（上）都（上）羝（頂禮二百七十九）阿悉多那（引）囉（引）囉迦
　　　（白光分明二百八十）囉婆毘薩普吒（二百八十一）毘迦悉怛多（二
　　　百八十二）底哩（二百八十三）什囉什囉（光焰二百八十四）陀
　　　囉陀囉（二百八十五）頻陀囉頻陀囉（二百八十六）嗔陀嗔陀（二百八
　　　十七）含吽含吽（二百八十八）泮泮泮（二百八十九）泮吒泮吒（二百
　　　九十）莎皤訶（二百九十一）醯醯泮（二百九十二）阿牟伽耶泮（不空
　　　大使二百九十三）阿囉底訶多泮（無障礙二百九十四）皤囉囉（二
　　　合）陀泮（與願二百九十五）阿素囉毘陀囉皤迦泮（修羅破壞二百九十
　　　六）薩皤提吠弊泮（一切天神二百九十七）薩皤那那伽弊泮（一切龍眾
　　　二百九十八）薩皤藥叉弊泮（一切勇鬼神二百九十九）薩皤乾闥婆弊泮
　　　（一切音樂神三百）薩皤阿素囉弊泮（三百一）薩皤揭嚕茶弊泮（三百
　　　二）薩皤緊那羅弊泮（三百三）薩皤摩護囉伽弊泮（三百四）薩皤囉剎
　　　莎弊泮（三百五）薩皤摩努曬弊泮（三百六）薩皤阿摩努曬弊泮（三百
　　　七）薩皤布單那弊泮（三百八）薩皤迦吒布丹那弊泮（三百九）薩皤突
　　　蘭枳帝弊泮（一切難過三百十）薩皤突瑟吒畢哩乞史帝弊泮（一切難三
　　　百十一）薩皤什皤梨弊泮（一切瘧壯熱三百十二）薩皤阿波薩麼弊泮
　　　（一切外道出三百十三）薩婆奢羅皤拏弊泮（三百十四）薩底聇雞
　　　弊泮（三百十五）薩菩怛波提弊泮（一切鬼惡三百十六）薩皤微地也囉
　　　誓遮黎弊泮（一切持博士等三百十七）闍耶羯囉摩度羯囉（三百十八
　　　）薩婆囉他娑陀雞弊泮（一切物博士三百十九）微地也遮唎曳弊泮（
　　　三百二十）者咄囉南薄祁弊泮（四姊妹神女三百二十一）跋折囉俱摩
　　　唎迦弊泮（金剛童子三百二十二）跋折囉俱藍陀利弊泮（三百二十三）
　　　微地也囉（引）闍弊泮（王等三百二十四）摩訶囉登耆曬弊泮（三
　　　百二十五）跋折囉商羯囉（引）夜泮（金剛連鎖三百二十六）囉登祁
　　　囉囉（引）闍（引）耶泮（三百二十七）摩訶揭囉耶泮（大黑天神三百
　　　二十八）摩訶摩怛哩（二合）伽拏耶泮（鬼眾三百二十九）娜牟塞揭哩
　　　（二合）多耶泮（三百三十）毘瑟拏尾曳泮（毘紐天子三百三十一）皤
　　　囉摩尼曳泮（梵王三百三十二）阿祁尼曳泮（火天三百三十三）摩訶
　　　迦哩曳泮（大黑天女三百三十四）迦囉檀特曳泮（大鬼帥黑奧神三百三
　　　十五）泥哩曳泮（帝釋三百三十六）遮文遲曳泮（怒神三百三十七）
　　　嘮怛哩曳泮（瞋怒神三百三十八）迦囉（引）怛哩曳泮（三百三十九）
　　　迦波曳泮（三百四十）阿地目多迦尸麼舍那皤悉曳泮（三百四十
　　　一）曳髻者那薩怛薩怛皤（若有眾生三百四十二）突瑟吒質多（三百四
　　　十三）澇持囉質多（三百四十四）烏闍訶囉（食精氣鬼三百四十五）揭
　　　婆訶囉（食胎藏鬼三百四十六）嘮地囉訶囉（食血鬼三百四十七）芒莎
　　　訶囉（食肉鬼三百四十八）摩社訶囉（食產鬼三百四十九）社多訶囉（
　　　三百五十）視微多訶囉（食壽命鬼三百五十一）皤略耶訶囉（食祭鬼三
　　　百五十二）健陀訶囉（食香鬼三百五十三）布瑟波訶囉（食花鬼三百五
　　　十四）破囉訶囉（食五果子鬼三百五十五）薩寫訶囉（食五穀種子鬼三
　　　百五十六）波波質多突瑟吒（知諫反）質多（惡心鬼三百五十七）嘮陀
　　　羅質多（瞋心鬼三百五十八）陀囉質多藥叉揭囉訶（三百五十九）囉剎
　　　娑揭囉訶（三百六十）閉曬多揭囉訶毘舍遮揭囉訶（三百六十一）部多
　　　揭囉訶（神眾三百六十二）鳩槃茶揭囉訶（三百六十三）塞健陀揭囉訶
　　　（三百六十四）烏怛摩陀揭囉訶（三百六十五）車夜揭囉訶（影鬼三百
　　　六十六）阿波娑摩囉揭囉訶（羊嗔鬼鬼如野狐三百六十七）侘（坼阿反
　　　上長平呼）迦茶祁尼揭囉訶（魅鬼魅女鬼三百六十八）婆底揭囉訶（
　　　如狗惱小鬼三百六十九）闍弭迦揭囉訶（如烏鬼三百七十）舍俱尼揭囉
　　　訶（如馬三百七十一）漫怛囉難提迦揭囉訶（如貓兒三百七十二）阿藍
　　　皤揭囉訶（如蛇三百七十三）訶奴建度波尼揭囉訶（如雞三百七十四）
　　　什（入音）皤囉（壯熱瘧鬼）翳迦醯迦（一日一發）德吠底迦（二日一
　　　發三百七十五）帝哩帝藥迦（三日一發）折咄他迦（四日一發三百七
　　　十六）底夜什皤囉（常壯熱鬼三百七十七）毘沙摩什皤囉（壯熱三百
　　　七十八）皤底迦（風病鬼）背底迦（黃病鬼三百七十九）室禮瑟彌迦（
　　　痰飲三百八十）娑波底迦（痢病三百八十一）薩皤什皤囉（一切壯熱
　　　三百八十二）室嚕喝囉底（頭痛三百八十三）阿羅陀皤帝（半頭痛三百
　　　八十四）阿乞史嚧劍（飢不食鬼三百八十五）目佉嚧鉗（口痛三百八十
　　　六）羯唎突嚧鉗（愁鬼三百八十七）羯囉訶輸藍（咽喉痛三百八十八）
　　　羯拏輸藍（耳痛三百八十九）檀多輸藍（齒痛三百九十）頡哩馱耶輸藍
　　　（心痛三百九十一）末摩輸藍（盧鉗反三百九十二）跋囉婆輸藍（肋
　　　痛三百九十三）背哩瑟吒輸藍（背痛三百九十四）烏馱囉輸藍（盧鉗反
　　　腹痛三百九十五）羶知輸藍（腰痛三百九十六）跛悉帝輸藍（裸骨痛三
　　　百九十七）鄔（上）嚧輸藍（腿髀痛三百九十八）常伽輸藍（腕痛三百
　　　九十九）喝薩多輸藍（手痛四百）波陀輸藍（腳痛四百一）頞伽囉登
　　　輸藍（四支節痛四百二）部多吠怛茶（起尸鬼四百三）茶枳（呼哽反上
　　　）尼（魅鬼四百四）什皤囉陀突盧建紐（四百五）吉知（蜘蛛）婆路多
　　　（丁瘡四百六）吠薩囉波嚕訶（侵淫瘡）凌（里孕反）伽（赤瘡四百七
　　　）輸沙多（引）囉娑那迦囉毘沙喻迦（上坎四百八）阿祁尼（火）烏陀
　　　迦（水）摩囉吠囉建多囉（四百九）阿迦囉蜜（二合）駐（橫死四百
　　　十）怛部迦地哩囉吒毘失脂迦（蝎四百十一）薩囉波（蛇四百十二）
　　　那俱囉（虎狼四百十三）僧（思孕反）伽（師子四百十四）吠也揭囉（
　　　大蟲四百十五）怛乞叉（熊四百十六）怛囉乞叉末囉（馬熊）視皤帝
　　　衫（此等四百十七）薩毘衫薩毘衫（一切此說者四百十八）悉怛多怛
　　　囉（花蓋四百十九）摩訶跋折嚕（大金剛藏四百二十）瑟尼衫摩訶囉
　　　登祁藍（四百二十一）夜婆埵陀舍喻社那（乃至十二由旬成界地四百二
　　　十二）便怛拏毘（入聲）地夜畔馱迦嚧彌（云我大明十二由旬結界
　　　禁縛莫入四百二十三）帝殊畔陀迦（居那反）嚧彌（佛頂光聚縛結不得
　　　入界四百二十四）波囉微地也（途迦反）畔陀迦嚧彌（能縛一切惡神鬼
　　　四百二十五）怛地他（即說曰四百二十六）唵（四百二十七）阿那
　　　毘舍提（四百二十八）鞞囉（四百二十九）跋折囉（四百三十）阿唎畔
　　　陀（四百三十一）毘陀（四百三十二）跋折囉波尼泮（四百三十三）
　　　呼吽（四百三十四）咄嚕吽（三合四百三十五）莎皤訶（四百三十六）
　　　唵吽（四百三十七）毘嚕提（四百三十八）莎皤訶（四百三十九）
　　　　　右此句總有四百三十九句】</經>
　　此咒與宋元明本，翻譯有所不同。今日常課誦所用，皆取明譯本。茲附明譯本
於后，以供參考。
　　<經>【南無薩怛他蘇伽多耶阿羅訶帝三藐三菩陀寫（一）薩怛他佛陀俱胝瑟尼
　　　釤（二）南無薩婆勃陀勃地薩跢鞞弊（三毘迦切）南無薩多南三藐三菩
　　　陀俱知南（四）娑舍囉婆迦僧伽喃（五）南無盧雞阿羅漢跢喃（六）南
　　　無蘇盧多波那喃（七）南無娑羯唎陀伽彌喃（八）南無盧雞三藐伽跢喃
　　　（九）三藐伽波囉底波多那喃（十）南無提婆離瑟（十一）南無悉陀
　　　耶毘地耶陀囉離瑟（十二）舍波奴揭囉訶娑訶娑囉摩他喃（十三）南
　　　無跋囉訶摩泥（十四）南無因陀囉耶（十五）南無婆伽婆帝（十六）嚧
　　　陀囉耶（十七）烏摩般帝（十八）娑醯夜耶（十九）南無婆伽婆帝（二
　　　十）那囉野拏耶（二十一）槃遮摩訶三慕陀囉（二十二）南無悉羯唎多
　　　耶（二十三）南無婆伽婆帝（二十四）摩訶迦羅耶（二十五）地唎般刺
　　　那伽囉（二十六）毘陀囉波拏迦囉耶（二十七）阿地目帝（二十八）尸
　　　摩舍那泥婆悉泥（二十九）摩怛唎伽拏（三十）南無悉羯唎多耶（三十
　　　一）南無婆伽婆帝（三十二）多他伽跢俱囉耶（三十三）南無般頭摩俱
　　　囉耶（三十四）南無跋闍羅俱囉耶（三十五）南無摩尼俱囉耶（三十六
　　　）南無伽闍俱囉耶（三十七）南無婆伽婆帝（三十八）帝唎茶輸囉西那
　　　（三十九）波囉訶囉拏囉闍耶（四十）跢他伽多耶（四十一）南無婆伽
　　　婆帝（四十二）南無阿彌多婆耶（四十三）跢他伽多耶（四十四）阿囉
　　　訶帝（四十五）三藐三菩陀耶（四十六）南無婆伽婆帝（四十七）阿芻
　　　鞞耶（四十八）跢他伽多耶（四十九）阿囉訶帝（五十）三藐三菩陀耶
　　　（五十一）南無婆伽婆帝（五十二）鞞沙闍耶俱盧吠柱唎耶（五十三）
　　　般囉婆囉闍耶（五十四）跢他伽多耶（五十五）南無婆伽婆帝（五十六
　　　）三補師毖多（五十七）薩憐捺囉刺闍耶（五十八）跢他伽多耶（五十
　　　九）阿囉訶帝（六十）三藐三菩陀耶（六十一）南無婆伽婆帝（六十二
　　　）舍雞野母那曳（六十三）跢他伽多耶（六十四）阿囉訶帝（六十五）
　　　三藐三菩陀那（六十六）南無婆伽婆帝（六十七）刺怛那雞都囉闍耶（
　　　六十八）跢他伽多耶（六十九）阿囉訶帝（七十）三藐三菩陀耶（七十
　　　一）帝瓢南無薩羯唎多（七十二）翳曇婆伽婆多（七十三）薩怛他伽都
　　　瑟尼釤（七十四）薩怛多般怛（七十五）南無阿婆囉視耽（七十六）
　　　般囉帝揚岐囉（七十七）薩囉婆部多揭囉訶（七十八）尼羯囉訶揭迦囉
　　　訶尼（七十九）跋囉毖地耶叱陀（八十）阿迦囉蜜唎柱（八十一）般
　　　唎怛囉耶儜揭唎（八十二）薩囉婆槃陀那目叉尼（八十三）薩囉婆突瑟
　　　吒（八十四）突悉乏般那伐囉尼（八十五）赭都囉失帝南（八十六）
　　　羯囉訶娑訶薩囉若闍（八十七）毘多崩娑那羯唎（八十八）阿瑟吒舍
　　　帝南（八十九）那叉剎怛囉若闍（九十）波囉薩陀那羯唎（九十一）阿
　　　瑟吒南（九十二）摩訶揭囉訶若闍（九十三）毘多崩薩那羯唎（九十四
　　　）薩婆舍都嚧婆囉若闍（九十五）呼藍突悉乏難遮那舍尼（九十六）
　　　毖沙舍悉怛囉（九十七）阿吉尼烏陀迦囉若闍（九十八）阿般囉視多具
　　　囉（九十九）摩訶般囉戰持（一百）摩訶疊多（一百一）摩訶帝闍（二
　　　）摩訶稅多闍婆囉（三）摩訶跋囉槃陀囉婆悉（四）阿唎耶多囉（五
　　　）毘唎俱知（六）誓婆毘闍耶（七）跋闍囉摩禮底（八）毘舍嚧多（九
　　　）勃騰罔迦（十）跋闍囉制喝那阿遮（一百十一）摩囉制婆般囉質多（
　　　十二）跋闍囉檀持（十三）毘舍囉遮（十四）扇多舍鞞提婆補視多（十
　　　五）蘇摩嚧波（十六）摩訶稅多（十七）阿唎耶多囉（十八）摩訶婆囉
　　　阿般囉（十九）跋闍囉商羯囉制婆（二十）跋闍囉俱摩唎（一百二十一
　　　）俱藍陀唎（二十二）跋闍囉喝薩多遮（二十三）毘地耶乾遮那摩唎迦
　　　（二十四）啒蘇母婆羯囉那（二十五）鞞嚧遮那俱唎耶（二十六）夜
　　　囉菟瑟尼釤（二十七）毘折藍婆摩尼遮（二十八）跋闍囉迦那迦波囉婆
　　　（二十九）嚧闍那跋闍囉頓稚遮（三十）稅多遮迦摩囉（一百三十一）
　　　剎奢尸波囉婆（三十二）翳帝夷帝（三十三）母陀囉羯拏（三十四）娑
　　　鞞囉懺（三十五）掘梵都（三十六）印兔那麼麼寫（三十七。誦者至
　　　此句稱弟子某甲受持）烏（三十八）唎瑟揭拏（三十九）般刺舍悉多
　　　（四十）薩怛他伽都瑟尼釤（一百四十一）虎（四十二）都嚧雍（四
　　　十三）瞻婆那（四十四）虎（四十五）都嚧雍（四十六）悉耽婆那（
　　　四十七）虎（四十八）都嚧雍（四十九）波羅瑟地耶三般叉拏羯囉（
　　　五十）虎（一百五十一）都嚧雍（五十二）薩婆藥叉喝囉剎婆（五十
　　　三）揭囉訶若闍（五十四）毘騰崩薩那羯囉（五十五）虎（五十六）
　　　都嚧雍（五十七）者都囉尸底南（五十八）揭囉訶娑訶薩囉南（五十九
　　　）毘騰崩薩那囉（六十）虎（一百六十一）都嚧雍（六十二）囉叉（
　　　六十三）婆伽梵（六十四）薩怛他伽都瑟尼釤（六十五）波囉點闍吉唎
　　　（六十六）摩訶娑訶薩囉（六十七）勃樹娑訶薩囉室唎沙（六十八）俱
　　　知娑訶薩泥帝（六十九）阿弊提視婆唎多（七十）吒吒甖迦（一百七
　　　十一）摩訶跋闍嚧陀囉（七十二）帝唎菩婆那（七十三）曼茶囉（七十
　　　四）烏（七十五）莎悉帝薄婆都（七十六）麼麼（七十七）印兔那麼
　　　麼寫（七十八。至此句準前稱名若俗人稱弟子某甲）囉闍婆夜（七十九
　　　）主囉跋夜（八十）阿祇尼婆夜（一百八十一）烏陀迦婆夜（八十二）
　　　毘沙婆夜（八十三）舍薩多囉婆夜（八十四）婆囉斫羯囉婆夜（八十五
　　　）突瑟叉婆夜（八十六）阿舍婆夜（八十七）阿迦囉蜜唎柱婆夜（八
　　　十八）陀囉尼部彌劍波伽波陀婆夜（八十九）烏囉迦婆多婆夜（九十）
　　　剌闍壇茶婆夜（一百九十一）那伽婆夜（九十二）毘條怛婆夜（九十三
　　　）蘇波囉拏婆夜（九十四）藥叉揭囉訶（九十五）囉叉私揭囉訶（九十
　　　六）畢唎多揭囉訶（九十七）毘舍遮揭囉訶（九十八）部多揭囉訶（九
　　　十九）鳩槃茶揭囉訶（二百）補丹那揭囉訶（二百一）迦吒補丹那揭囉
　　　訶（二）悉乾度揭囉訶（三）阿播悉摩囉揭囉訶（四）烏檀摩陀揭囉訶
　　　（五）車夜揭囉訶（六）醯唎婆帝揭囉訶（七）社多訶唎南（八）揭婆
　　　訶唎南（九）嚧地囉訶唎南（十）忙娑訶唎南（二百十一）謎陀訶唎南
　　　（十二）摩闍訶唎南（十三）闍多訶唎女（十四）視比多訶唎南（十五
　　　）毘多訶唎南（十六）婆多訶唎南（十七）阿輸遮訶唎女（十八）質多
　　　訶唎女（十九）帝釤薩鞞釤（二十）薩婆揭囉訶南（二百二十一）毘陀
　　　耶闍瞋陀夜彌（二十二）雞囉夜彌（二十三）波唎跋囉者迦訖唎擔（二
　　　十四）毘陀夜闍瞋陀夜彌（二十五）雞囉夜彌（二十六）茶演尼訖唎擔
　　　（二十七）毘陀夜闍瞋陀夜彌（二十八）雞囉夜彌（二十九）摩訶般輸
　　　般怛夜（三十）嚧陀囉訖唎擔（二百三十一）毘陀夜闍瞋陀夜彌（三十
　　　二）雞囉夜彌（三十三）那囉夜拏訖唎擔（三十四）毘陀夜闍瞋陀夜彌
　　　（三十五）雞囉夜彌（三十六）怛埵伽嚧茶西訖唎擔（三十七）毘陀夜
　　　闍瞋陀夜彌（三十八）雞囉夜彌（三十九）摩訶迦囉摩怛唎伽拏訖唎擔
　　　（四十）毘陀夜闍瞋陀夜彌（二百四十一）雞囉夜彌（四十二）迦波唎
　　　迦訖唎擔（四十三）毘陀夜闍瞋陀夜彌（四十四）雞囉夜彌（四十五）
　　　闍耶羯囉摩度羯囉（四十六）薩婆囉他娑達那訖唎擔（四十七）毘陀夜
　　　闍瞋陀夜彌（四十八）雞囉夜彌（四十九）赭咄囉婆耆訖唎擔（五十
　　　）毘陀夜闍瞋陀夜彌（二百五十一）雞囉夜彌（五十二）毘唎羊訖唎知
　　　（五十三）難陀雞沙囉伽拏般帝（五十四）索醯夜訖唎擔（五十五）毘
　　　陀夜闍瞋陀夜彌（五十六）雞囉夜彌（五十七）那揭那舍囉婆拏訖唎擔
　　　（五十八）毘陀夜闍瞋陀夜彌（五十九）雞囉夜彌（六十）阿羅漢訖唎
　　　擔毘陀夜闍瞋陀夜彌（二百六十一）雞囉夜彌（六十二）毘多囉伽訖唎
　　　擔（六十三）毘陀夜闍瞋陀夜彌（六十四）雞囉夜彌跋闍囉波（六十
　　　五）具醯夜具醯夜（六十六）迦地般帝訖唎擔（六十七）毘陀夜闍瞋陀
　　　夜彌（六十八）雞囉夜彌（六十九）囉叉罔（七十）婆伽梵（二百七十
　　　一）印兔那麼麼寫（七十二。至此依前稱弟子名）婆伽梵（七十三）薩
　　　怛多般怛囉（七十四）南無粹都帝（七十五）阿悉多那囉刺迦（七十六
　　　）波囉婆悉普吒（七十七）毘迦薩怛多帝唎（七十八）什佛囉什佛囉
　　　（七十九）陀囉陀囉（八十）頻陀囉頻陀囉瞋陀瞋陀（二百八十一）虎
　　　（八十二）虎吽（八十三）泮吒（八十四）泮吒泮吒泮吒泮吒（八十
　　　五）娑訶（八十六）醯醯泮（八十七）阿牟迦耶泮（八十八）阿波囉提
　　　訶多泮（八十九）婆囉波囉陀泮（九十）阿素囉毘陀囉波迦泮（二百九
　　　十一）薩婆提鞞弊泮（九十二）薩婆那伽弊泮（九十三）薩婆藥叉弊泮
　　　（九十四）薩婆乾闥婆弊泮（九十五）薩婆補丹那弊泮（九十六）迦吒
　　　補丹那弊泮（九十七）薩婆突狼枳帝弊泮（九十八）薩婆突比訖瑟
　　　帝弊泮（九十九）薩婆什婆唎弊泮（三百）薩婆阿播悉摩弊泮（三百
　　　一）薩婆舍囉婆拏弊泮（二）薩婆地帝雞弊泮（三）薩婆怛摩陀繼弊泮
　　　（四）薩婆毘陀耶囉誓遮弊泮（五）闍夜羯囉摩度羯囉（六）薩婆羅
　　　他娑陀雞弊泮（七）毘地夜遮唎弊泮（八）者都囉縛耆幣泮（九）跋
　　　闍囉俱摩唎（十）毘陀夜囉誓弊泮（三百十一）摩訶波囉丁羊乂耆唎弊
　　　泮（十二）跋闍囉商羯囉夜（十三）波囉丈耆囉闍耶泮（十四）摩訶迦
　　　囉夜（十五）摩訶末怛唎迦拏（十六）南無娑羯唎多夜泮（十七）毖瑟
　　　拏婢曳泮（十八）勃囉訶牟尼曳泮（十九）阿闍尼曳泮（二十）摩訶羯
　　　唎曳泮（三百二十一）羯囉檀遲曳泮（二十二）蔑怛唎曳泮（二十三）
　　　嘮怛唎曳泮（二十四）遮文茶曳泮（二十五）羯邏囉怛唎曳泮（二十六
　　　）迦般唎曳泮（二十七）阿地目質多迦尸摩舍那（二十八）婆私曳泮
　　　（二十九）演吉質（三十）薩埵婆寫（三百三十一）麼麼印兔那麼麼寫
　　　（三十二。至此句依前稱弟子某人）突瑟吒質多（三十三）阿末怛唎質
　　　多（三十四）烏闍訶囉（三十五）伽婆訶囉（三十六）嚧地囉訶囉（三
　　　十七）婆娑訶囉（三十八）摩闍訶囉（三十九）闍多訶囉（四十）視毖
　　　多訶囉（三百四十一）跋略夜訶囉（四十二）乾陀訶囉（四十三）布史
　　　波訶囉（四十四）頗囉訶囉（四十五）婆寫訶囉（四十六）般波質多（
　　　四十七）突瑟吒質多（四十八）嘮陀囉質多（四十九）藥叉揭囉訶（五
　　　十）囉剎婆揭囉訶（三百五十一）閉多揭囉訶（五十二）毘舍遮揭囉
　　　訶（五十三）部多揭囉訶（五十四）鳩槃茶揭囉訶（五十五）悉乾陀揭
　　　囉訶（五十六）烏怛摩陀揭囉訶（五十七）車夜揭囉訶（五十八）阿播
　　　薩摩囉揭囉訶（五十九）宅袪革茶耆尼揭囉訶（六十）唎佛帝揭囉訶（
　　　三百六十一）闍彌迦揭囉訶（六十二）舍俱尼揭囉訶（六十三）姥陀囉
　　　難地迦揭囉訶（六十四）阿藍婆揭囉訶（六十五）乾度波尼揭囉訶（六
　　　十六）什伐囉堙迦醯迦（六十七）墜帝藥迦（六十八）怛隸帝藥迦（六
　　　十九）者突託迦（七十）呢提什伐囉毖釤摩什伐囉（三百七十一）薄底
　　　迦（七十二）鼻底迦（七十三）室隸瑟蜜迦（七十四）娑般帝迦（七
　　　十五）薩婆什伐囉（七十六）室嚧吉帝（七十七）末陀鞞達嚧制劍（七
　　　十八）阿綺嚧鉗（七十九）目佉嚧鉗（八十）羯唎突嚧鉗（三百八十一
　　　）揭囉訶揭藍（八十二）羯拏輸藍（八十三）憚多輸藍（八十四）迄唎
　　　夜輸藍（八十五）末麼輸藍（八十六）跋唎室婆輸藍（八十七）毖栗瑟
　　　吒輸藍（八十八）烏陀囉輸藍（八十九）羯知輸藍（九十）跋悉帝輸藍
　　　（三百九十一）鄔嚧輸藍（九十二）常伽輸藍（九十三）喝悉多輸藍（
　　　九十四）跋陀輸藍（九十五）娑房盎伽般囉丈伽輸藍（九十六）部多毖
　　　跢茶（九十七）茶耆尼什婆囉（九十八）陀突嚧迦建咄嚧吉知婆路多毘
　　　（九十九）薩般嚧訶凌伽（四百）輸沙怛囉婆那羯囉（四百一）毘沙喻
　　　迦（二）阿耆尼烏陀迦（三）末囉鞞囉建跢囉（四）阿迦囉蜜唎咄怛斂
　　　部迦（五）地栗剌吒（六）毖唎瑟質迦（七）薩婆那俱囉（八）肆引伽
　　　弊揭囉唎藥叉怛囉芻（九）末囉視吠帝釤娑鞞釤（十）悉怛多怛囉（
　　　四百十一）摩訶跋闍嚧瑟尼釤（十二）摩訶般賴丈耆藍（十三）夜波突
　　　陀舍喻闍那（十四）辮怛隸拏（十五）毘陀耶槃曇迦嚧彌（十六）帝殊
　　　槃曇迦嚧彌（十七）般囉毘陀槃曇迦嚧彌（十八）跢姪他（十九）唵（
　　　二十）阿那隸（四百二十一）毘舍提（二十二）鞞囉跋闍囉陀唎（二十
　　　三）槃陀槃陀（二十四）跋闍囉謗尼泮（二十五）虎都嚧甕泮（二
　　　十六）莎婆訶（二十七）】</經>
　　謹將神咒，分別介紹如上。以供參考。
　　<經>【阿難是佛頂光聚悉怛多般怛羅祕密伽陀微妙章句。出生十方一切諸佛。
　　　十方如來因此心。得成無上正遍知覺。十方如來執此心。降伏諸魔
　　　制諸外道。十方如來乘此心。坐寶蓮華應微塵國。十方如來含此心
　　　。於微塵國轉大法輪。】</經>
　　咒心者，謂此佛頂光聚悉怛多般怛囉秘密神咒，乃咒中之精要。
　　此咒出生十方一切諸佛。諸佛因此咒心，能成無上菩提。十方如來執此咒心，
能降伏諸魔外道。十方如來乘此咒心，能應現微塵國土。十方如來含此咒心
`，能
於微塵國土轉大法輪。
　　<經>【十方如來持此心。能於十方摩頂授記。自果未成亦於十方蒙佛授記。
　　　十方如來依此心。能於十方拔濟群苦。所謂地獄餓鬼畜生盲聾瘖。
　　　怨憎會苦愛別離苦。求不得苦五陰熾盛。大小諸橫同時解脫。賊難兵難
　　　王難獄難。風水火難飢渴貧窮應念銷散。十方如來隨此心。能於十方
　　　事善知識。四威儀中供養如意。恒沙如來會中推為大法王子。十方如來
　　　行此心。能於十方攝受親因。令諸小乘聞祕密藏不生驚怖。十方如來
　　　誦此心。成無上覺坐菩提樹入大涅槃。十方如來傳此心。於滅度後
　　　付佛法事究竟住持。嚴淨戒律悉得清淨。若我說是佛頂光聚般怛羅。
　　　從旦至暮音聲相連。字句中間亦不重疊。經恒沙劫終不能盡。亦說此
　　　名如來頂。汝等有學未盡輪發心至誠趣向阿耨多羅三藐三菩提。不持
　　　此而坐道場。令其身心遠諸魔事無有是處。】</經>
　　十方如來持此咒心，自果若成，能為諸菩薩摩頂授記。若自果未成，亦於十方
蒙諸佛摩頂授記。十方如來依此咒心，能於十方拔濟群苦。大小諸橫者，如藥師經
言，九種橫死也。
　　十方如來隨此咒心，能於十方事善知識。
　　十方如來行此咒心，能於十方攝受親因。攝受親因者，攝受正法。同時攝受護
念諸弟子，縱落小乘，聞秘密藏，亦不驚怖。
　　十方如來誦此咒心，成無上覺，入大涅槃。
　　十方如來傳此咒心，付佛法事，究竟住持。
　　總之，此咒功德宣說不盡。
　　<經>【阿難若諸世界隨所國土。所有眾生隨國所生。樺皮貝葉紙素白疊。書寫
　　　此咒貯於香囊。是人心惛未能誦憶或帶身上或書宅中。當知是人盡其生
　　　年。一切諸毒所不能害。】</經>
　　以下讚歎功德。
　　樺皮、貝葉、白疊（）等，皆可書寫之物。白者，白色細毛布。以之書咒
，或佩帶身上，或書宅中，盡其生年，一切毒所不能害。
　　<經>【阿難我今為汝更說此咒。救護世間得大無畏。成就眾生出世間智。若我
　　　滅後末世眾生。有能自誦若教他誦。當知如是誦持眾生。火不能燒水不
　　　能溺。大毒小毒所不能害。如是乃至龍天鬼神。精祇魔魅所有惡咒。皆
　　　不能著心得正受。一切咀魘蠱毒藥。金毒銀毒草木蟲蛇萬物毒氣。入
　　　此人口成甘露味。一切惡星并諸鬼神磣毒心人。於如是人不能起惡。毘
　　　那夜迦諸惡鬼王并其眷屬。皆領深恩常加守護。阿難當知。是咒常有八
　　　萬四千那由他。恒河沙俱胝。金剛藏王菩薩種族。一一皆有諸金剛眾而
　　　為眷屬。設有眾生於散亂心。非三摩地心憶口持。是金剛王常隨從彼諸
　　　善男子。何況決定菩提心者。此諸金剛菩薩藏王。精心陰速發彼神識。
　　　是人應時心能記憶八萬四千恒河沙劫。周遍了知得無疑惑。從第一劫乃
　　　至後身生生不生。藥叉羅剎及富單那。迦吒富單那鳩槃茶。毘舍遮等并
　　　諸餓鬼。有形無形有想無想。如是惡處。】</經>
　　若佛滅後，有能誦若教他誦持神咒者，火不能燒，水不能溺，毒不能害。乃至
天龍鬼神等，惡咒所不能著。心得正受，即得三昧也。一切咒咀（詛）魘蠱毒藥，
金毒銀毒等，入口皆成甘露味。
　　一切惡星鬼神，磣毒心人，於如是人不能起惡。磣者雜也，心中雜毒之人也。
　　毘那夜迦，即頻那夜迦，惡鬼神也。
　　阿難當知下，言常有金剛藏王菩薩，及眷屬守護。設有眾生，散心誦念尚蒙守
護，何況定心持誦。
　　從第一劫，乃至後身，生生不生，藥叉羅剎及富單那，迦吒富單那，鳩槃茶，
毘舍遮等，并諸餓鬼，有形無形，有想無想，如是惡處。
　　初住菩薩初發菩提心，經第一阿僧祇劫，圓滿十迴向。自初地至第七地，經第
二阿僧祇劫。自第八地至等覺，圓滿三阿僧祇劫。等覺轉身成妙覺，名最後身。若
依小乘，等覺菩薩尚有百劫修三十二相，大乘則無。
　　藥叉，即夜叉，譯為捷疾鬼。
　　羅剎，譯為食人鬼。
　　富單那，譯為臭惡鬼。
　　迦吒富單那，譯為奇鬼惡鬼。
　　鳩槃茶，譯為甕形鬼。
　　毘舍遮，譯為噉精氣鬼。
　　<經>【是善男子。若讀若誦若書若寫。若帶若藏諸色供養。劫劫不生貧窮下賤
　　　不可樂處。此諸眾生縱其自身不作福業。十方如來所有功德悉與此人。
　　　由是得於恒河沙阿僧祇不可說不可說劫。常與諸佛同生一處。無量功德
　　　如惡叉聚。同處熏修永無分散。是故能令破戒之人戒根清淨。未得戒者
　　　令其得戒。未精進者令得精進。無智慧者令得智慧。不清淨者速得清淨
　　　。不持齋戒自成齋戒。阿難是善男子持此咒時。設犯禁戒於未受時。持
　　　之後眾破戒罪。無問輕重一時銷滅。縱經飲酒食噉五辛種種不淨。一
　　　切諸佛菩薩金剛。天仙鬼神不將為過。設著不淨破弊衣服。一行一住悉
　　　同清淨。縱不作壇不入道場。亦不行道誦持此咒。還同入壇行道功德。
　　　若造五逆無間重罪。及諸比丘比丘尼四棄八棄。誦此咒已如是重業。猶
　　　如猛風吹散沙聚。悉皆滅除更無毫髮。】</經>
　　惡叉聚，惡叉聚，三一蒂，不相分離。
　　設犯禁戒，於未受時。
　　設犯禁戒，不慎而犯也。於未受時，於未受持此咒時，而犯戒也。持咒之後，
過去破戒之罪一時銷滅。
　　依律比丘有四棄罪，比丘尼有八棄罪。以誦咒功德，悉得銷滅。
　　<經>【阿難若有眾生。從無量無數劫來。所有一切輕重罪障。從前世來未及懺
　　　悔。若能讀誦書寫此咒身上帶持。若安住處莊宅園館。如是積業猶湯銷
　　　雪。不久皆得悟無生忍。】</經>
　　文顯易明。
　　<經>【復次阿難若有女人。未生男女欲求生者。若能至心。憶念斯。或能身
　　　上帶此悉怛多怛羅者。便生福德智慧男女。求長命者速得長命。欲求
　　　果報速圓滿者速得圓滿。身命色力亦復如是。命終之後隨願往生十方國
　　　土。必定不生邊地下賤。何況雜形。阿難若諸國土州縣聚落饑荒疫癘。
　　　或復刀兵賊難諍。兼餘一切厄難之地。寫此神安城四門。并諸支提
　　　或脫闍上。令其國土所有眾生奉迎斯。禮拜恭敬一心供養。令其人民
　　　各各身佩。或各各安所居宅地。一切災厄悉皆銷滅。】</經>
　　支提，此云可供養處。
　　脫闍，即尊勝幢。
　　此咒功德，能令災厄銷滅。
　　<經>【阿難在在處處國土眾生隨有此。天龍歡喜風雨順時。五穀豐殷兆庶安
　　　樂。亦復能鎮一切惡星。隨方變怪災障不起人無橫夭。杻械枷鎖不著其
　　　身。晝夜安眠常無惡夢。阿難是娑婆界。有八萬四千災變惡星。二十八
　　　大惡星而為上首。復有八大惡星以為其主。作種種形出現世時。能生眾
　　　生種種災異。有此地悉皆銷滅。十二由旬成結界地。諸惡災祥永不能
　　　入。是故如來宣示此。於未來世保護初學。諸修行者入三摩提。身心
　　　泰然得大安隱。更無一切諸魔鬼神。及無始來橫宿殃。舊業陳債來相
　　　惱害。汝及眾中諸有學人。及未來世諸修行者。依我壇場如法持戒。所
　　　受戒主逢清淨僧。持此心不生疑悔。是善男子於此父母所生之身。不
　　　得心通。十方如來便為妄語。說是語已會中無量百千金剛一時佛前合掌
　　　頂禮而白佛言。如佛所說我當誠心。保護如是修菩提者。】</經>
　　由此可見，神咒功德無量。
　　無量百千金剛，佛前發願，保護誦持神咒修菩提者，不被魔侵。
　　<經>【爾時梵王并天帝釋四天大王。亦於佛前同時頂禮而白佛言。審有如是修
　　　學善人。我當盡心至誠保護。令其一生所作如願。】</經>
　　釋梵諸天，發願護持誦戒人。
　　<經>【復有無量藥叉大將。諸羅剎王富單那王。鳩槃茶王毘舍遮王。頻那夜迦
　　　諸大鬼王及諸鬼帥。亦於佛前合掌頂禮。我亦誓願護持是人。令菩提心
　　　速得圓滿。】</經>
　　藥叉大將，及諸大鬼王，發願保護持咒人。
　　<經>【復有無量日月天子。風師雨師雲師雷師并電伯等。年歲巡官諸星眷屬。
　　　亦於會中頂禮佛足而白佛言。我亦保護是修行人。安立道場得無所畏。】</經>
　　日月天子，風雨雷電諸神等，發願保護持咒人。
　　<經>【復有無量山神海神。一切土地水陸空行萬物精祇。并風神王無色界天。
　　　於如來前同時稽首而白佛言。我亦保護是修行人。得成菩提永無魔事。】</經>
　　山神海神等發願。
　　<經>【爾時八萬四千那由他恒河沙俱胝金剛藏王菩薩。在大會中即從座起。頂
　　　禮佛足而白佛言。世尊如我等輩。所修功業久成菩提。不取涅槃常隨此
　　　。救護末世修三摩提正修行者。世尊如是修心求正定人。若在道場及
　　　餘經行。乃至散心遊戲聚落。我等徒眾常當隨從侍此人。縱令魔王大
　　　自在天。求其方便終不可得。諸小鬼神去此善人十由旬外。除彼發心樂
　　　修禪者。世尊如是惡魔若魔眷屬。欲來侵擾是善人者。我以寶杵殞碎其
　　　首猶如微塵。恒令此人所作如願。】</經>
　　金剛藏王菩薩，發願不取涅槃，護持咒人。
　　<經>【阿難即從座起。頂禮佛足而白佛言。我輩愚鈍好為多聞。於諸漏心未求
　　　出離。蒙佛慈誨得正熏修。身心快然獲大饒益。世尊如是修證佛三摩提
　　　未到涅槃。云何名為乾慧之地。四十四心。至何漸次得修行目。詣何方
　　　所名入地中。云何名為等覺菩薩。作是語已五體投地。大眾一心佇佛慈
　　　音瞪瞻仰。】</經>
　　世尊！如是修證佛三摩提，未到涅槃。云何名乾慧之地，四十四心，至何漸次
得修行目，詣何方所名入地中，云何名為等覺菩薩。
　　阿難既聞佛言，從第一劫至最後身，生生世世不生藥叉羅剎乃至有形無形有想
無想如是惡處。乃請問於佛，未至究竟涅槃以前，在修行路上，自乾慧地開始，歷
四十四心，而不落入有形無形，有想無想如是等惡處。能夠登入十地，乃至證最後
身的等覺位。登地菩薩則分證法性身，可分證成佛矣。
　　乾慧地，通教約三乘論十地而言。自凡夫而聲聞，自聲聞而緣覺，自緣覺而菩
薩，乃至於佛地。以阿難係聲聞乘人，所以自乾慧地問起。
　　茲略介紹三乘十地。一、乾慧地，二、性地，三、八人地，四、見地，五、薄
地，六、離欲地，七、已辦地，八、支地，九、菩薩地，十、佛地。
　　乾慧地，於聲聞法中，行人修五停心觀，總相念，別相念，既停亂心，復發觀
慧。然雖有智慧，未得定水。所謂智慧雖尊，非定莫深。雖得事觀，未會理性，故
名乾慧。
　　乾慧、性、八人、見道、薄、離欲、已辦，屬聲聞乘法；支地屬緣覺乘法；菩
薩、佛屬大乘法。故名三乘十地。此係通教所論，今此經中，佛以圓教答，所以依
今經意，乾慧地在信位前。
　　四十四心，係十信，十住，十行，十迴向，暖頂忍世第一法四種加行。然後入
地，則分證法身。乃至等覺菩薩位，成妙覺，究竟涅槃。
　　<經>【爾時世尊讚阿難言善哉善哉。汝等乃能普為大眾。及諸末世一切眾生。
　　　修三摩提求大乘者。從於凡夫終大涅槃。懸示無上正修行路。汝今諦聽
　　　當為汝說。阿難大眾合掌刳心默然受教。】</經>
　　阿難請法，佛先讚後說。
　　<經>【佛言阿難當知。妙性圓明離諸名相。本來無有世界眾生。因妄有生因生
　　　有滅。生滅名妄滅妄名真。是稱如來無上菩提。及大涅槃二轉依號。】</經>
　　妙性圓明，離諸名相，本來無有世界眾生，因妄有生，因生有滅，生滅名妄，
滅妄名真。
　　妙性者，無性為性，性而無性。無性為性者，真如隨緣成萬法也。性而無性者
，萬法無性是真如也。一即一切，一切即一。一切即一，一法不立謂之圓。一即一
切，一法不捨謂之明。如是之法，無有分別，離諸名相。法界歷歷而其性不動，性
本不動而成歷歷法界。故曰本來無有世界眾生。
　　然眾生迷惑，妄取於相。因相立名，分別相名，而成妄想。故楞伽五法，相、
名、妄想、如如、正智。即取相名而成妄想，乃失如如正智。故因妄想而見有生，
因生而見有滅。見生滅便名妄，如果滅其妄想便名真如。云何滅妄名真？除心不除
法也。
　　是稱如來無上菩提，及大涅槃二轉依號。
　　依唯識轉依位分別有六。今簡單說二轉依號者，即轉煩惱成菩提，轉生死成涅
槃。非是煩惱外另有菩提，生死外另有涅槃。
　　<經>【阿難汝今欲修真三摩地。直詣如來大涅槃者。先當識此眾生世界二顛倒
　　　因。顛倒不生斯則如來真三摩地。】</經>
　　欲修真三摩地，證如來大涅槃，先當識知眾生、世界二顛倒因。
　　<經>【阿難云何名為眾生顛倒。阿難由性明心性明圓故。因明發性性妄見生。
　　　從畢竟無成究竟有。此有所有非因所因。住所住相了無根本。本此無住
　　　。建立世界及諸眾生。迷本圓明是生虛妄。妄性無體非有所依。將欲復
　　　真欲真已非真真如性。非真求復宛成非相。非生非住非心非法。展轉發
　　　生生力發明。熏以成業同業相感。因有感業相滅相生。由是故有眾生顛
　　　倒。】</經>
　　首言眾生顛倒。由性明心，性明圓故。
　　先明其正，後斥其倒。性明心者，真覺妙心也。真覺妙心，其明圓不二，無性
隨緣，緣生無性。總十法界為一真法界，以緣生無性故。分一真法界為十法界，以
無性隨緣故。
　　因明發性，性妄見生。
　　因明發性者，由於不如實知諸法生相非為實有，因而發其了別之業識性。業識
取相起妄，於是「見」由之而生。以致從畢竟空，見究竟有。
　　此有所有，非因所因，住所住相，了無根本。
　　「有」是能有，即見分也。由見分而取相分，相分即是所有。
　　非因所因者，見相二分，相因而有，相待而成，因見分而有相分，因相分而成
見分。若無見分，則不成相分。若無相分，亦不成見分。
　　既然如此，若先有見分，見分中必無相分，既無相分，則見分云何而成？相反
地若先有相分而無見分，則相分不得成立，道理亦復如是。
　　若見分相分一時俱有，俱有則不成相因相待。若不成相待，云何名見分？云何
名相分？故二者虛妄，非因所因。能住與所住相，了無根本。能住與所住相者，能
取與所取相也。
　　本此無住，建立世界及諸眾生。
　　於畢竟空中，虛妄建立世界及諸眾生也。所以迷本圓明一心，於是生諸虛妄。
妄性無體，非有能依所依也。
　　將欲復真，欲真已非真真如性。非真求復，宛成非相。
　　真真如性者，一真法界性也。既是一真法界，則於佛未得，於生未失。未得未
失，云何求復？若起心求復者，便是將心覓心，將佛求佛，反成虛妄了。故將欲求
復其真，所求者已非真真如性。既非真真如性，卻求其恢復，則宛然成為非相了。
　　非生非住非心非法。
　　既然非真求復，宛成非相。故於有為中，生相非生，住相非住，心相非心，法
相非法。於一真法界中，無如是等分別。如是等分別，皆虛妄無明也。
　　以如是虛妄無明而生分別，於是虛妄諸相展轉發生。由生力而執著，由執著而
發明，卒至熏以成業。同業相感，成眾生類。因有相感業力的關係，乃相滅相生，
由是故有眾生顛倒。
　　<經>【阿難云何名為世界顛倒。是有所有分段妄生因此界立。非因所因無住所
　　　住。遷流不住因此世成。三世四方。和合相涉變化眾生成十二類。是故
　　　世界因動有聲因聲有色。因色有香因香有觸。因觸有味因味知法。六亂
　　　妄想成業性故。十二區分由此輪轉。是故世間聲香味觸。窮十二變為一
　　　旋復。乘此輪轉顛倒相故。是有世界卵生胎生濕生化生。有色無色有想
　　　無想。若非有色若非無色。若非有想若非無想。】</經>
　　次明世界顛倒。是有所有，分段妄生，因此界立。
　　是有，即有情正報。所有，即有情之依報，即世界是也。有情依正二報，業感
所生，二皆虛妄。
　　分段妄生者，六道生死也。由有情依正二報之妄有，於是六道分段，妄有生死
。
　　界者界別也。因六道分段生死的關係，於是種種性相不同之界別，因之而立。
　　以於畢竟無，成究竟有，是有所有，乃至所立之一切界別，皆虛妄無實。故非
因所因，無住所住。
　　然眾生不如實知諸法緣起，迷幻化為實有，妄見三世遷流不住，因此三世而成
。
　　三世與四方，和合相涉，變化眾生，三四成十二類。
　　是故世界因動有聲下，虛妄有六塵相也。由六塵惑亂妄想成業，十二區分由此
輪轉。
　　聲香味觸者，六塵之略也。窮十二變為一旋復，旋復者，即輪迴也。謂輪迴相
，不出十二類生。十二類生者，即卵生、胎生、濕生、化生、有色、無色、有想、
無想、若非有色、若非無色、若非有想、若非無想。
　　<經>【阿難由因世界虛妄輪動顛倒故。和合氣成八萬四千飛沈亂想。如是故
　　　有卵羯邏藍流轉國土。魚鳥龜蛇其類充塞。】</經>
　　由世界虛妄輪迴動顛倒故，和合氣成飛沈亂想。飛沈亂想是其因，魚鳥龜蛇之
類是其果。
　　羯邏藍，譯為凝滑。
　　<經>【由因世界雜染輪迴欲顛倒故。和合滋成八萬四千橫亂想。如是故有胎
　　　遏蒱曇流轉國土。人畜龍仙其類充塞。】</經>
　　雜染輪迴欲顛倒成橫豎亂想，成人畜龍仙之類。
　　遏蒱曇，譯為皰。
　　<經>【由因世界執著輪迴趣顛倒故。和合軟成八萬四千覆亂想。如是故有濕
　　　相蔽尸流轉國土。含蠢蠕動其類充塞。】</經>
　　執著輪迴趣顛倒，和合軟（煖）成翻覆亂想，成含蠢蠕動之類。
　　濕相蔽尸，此云軟肉。
　　<經>【由因世界變易輪迴假顛倒故。和合觸成八萬四千新故亂想。如是故有化
　　　相羯南流轉國土。轉蛻飛行其類充塞。】</經>
　　變易輪迴假顛倒故，成新故亂想，乃有轉蛻飛行之類。新故亂想者，借新換舊
也。
　　羯南，譯為硬肉。
　　<經>【由因世界留礙輪迴障顛倒故。和合著成八萬四千精耀亂想。如是故有色
　　　相羯南流轉國土。休咎精明其類充塞。】</經>
　　留礙、障、和合著（著明也）等，皆現象之謂。以精耀亂想，成休咎精明之類
。休咎者，吉凶也。可為吉凶之徵兆也。圓瑛大師謂，在物如螢火蚌珠之類。長水
則曰爝火。可能係墓間燐火之屬。
　　羯南同上解。
　　<經>【由因世界銷散輪迴惑顛倒故。和合暗成八萬四千陰隱亂想。如是故有無
　　　色羯南流轉國土。空散銷沈其類充塞。】</經>
　　銷散者，滅色歸空也。滅色執空，猶是空相，未離輪迴，故曰惑顛倒。和合暗
成，陰隱亂想。「暗」即昧也，離色昧空，不知空仍是有，故成陰隱亂想。
　　空散銷沉，圓瑛大師謂為四空天之屬。
　　<經>【由因世界罔象輪迴影顛倒故。和合憶成八萬四千潛結亂想。如是故有想
　　　相羯南流轉國土。神鬼精靈其類充塞。】</經>
　　罔象者，無象也。諸法無相，迷而取其相以成妄想，故曰罔象輪迴。如是罔象
輪迴，皆影顛倒也。影顛倒者，虛偽不實也。假憶想取相而成，為潛結亂想。如是
乃有，神鬼精靈之類。
　　<經>【由因世界愚鈍輪迴癡顛倒故。和合頑成八萬四千枯槁亂想。如是故有無
　　　想羯南流轉國土。精神化為土木金石其類充塞。】</經>
　　此言無想一類。當知佛說無想者，乃心無所住也，不取於相也，如如不動也。
非如愚鈍輪迴，枯槁亂想，化精神為如土木金石。
　　<經>【由因世界相待輪迴偽顛倒故。和合染成八萬四千因依亂想。如是故有非
　　　有色相成色羯南流轉國土。諸水母等以蝦為目其類充塞。】</經>
　　此言非有色一類。諸法實相無相，本非有色相，然借相待相因而假現色相，故
曰非有色。
　　相待輪迴，偽顛倒故。
　　諸法相待而有，實係畢竟空，然而愚者執為實有。例如甲待乙而有，若無乙則
無甲。乙待甲而有，若無甲則無乙。如是情形，實是畢竟空，而愚者執著實有甲乙
。
　　假設實有甲乙，應有三種情形，第一種情形先有甲，第二種情形先有乙，第三
種情形甲乙同時俱有。
　　若先有甲，則有甲時當是無乙，既然無乙便不成相待，不成相待云何有甲？甲
既不成，當亦無乙。
　　若先有乙，則有乙時當是無甲，既然無甲便不成相待，不成相待云何有乙？乙
既不成，當亦無甲。
　　若甲乙同時俱有，同時俱有便不成相待，不成相待，云何有甲？云何有乙？故
相待之法，純屬虛妄，即畢竟空，愚者執為實有。以虛妄故，乃成輪迴，係偽顛倒
，係因依亂想。
　　諸水母等，以蝦為目。明其類也。
　　<經>【由因世界相引輪迴性顛倒故。和合成八萬四千呼召亂想。由是故有非
　　　無色相無色羯南流轉國土。咀厭生其類充塞。】</經>
　　此明非無色。諸法緣起即是性空，故云非有色。諸法性空即是緣起，故云非無
色。經云色不異空，色即是空，非有色也。空不異色，空即是色，非無色也。
　　前文云相待，今云相引。相待者，相奪也。例如待乙而有甲，無乙則無甲，是
乙奪甲。待甲而有乙，無甲則無乙，是甲奪乙。
　　今云相引，是相助相成也。甲本是無，然由乙助成而有甲。乙本是無，由甲助
成而有乙。如是緣起方成，不歸斷滅。
　　愚者不如實知緣起性空，執著定有色。不如實知性空緣起，執著定無色，皆虛
妄輪迴也。今非有色，非無色，仍是虛妄輪迴，因為一法界中，無如是分別。
　　今於性空緣起邊說，故和合成，呼召亂想。
　　咀厭生，明其類也。
　　咀，應為詛。厭者魘也，魘生也。如仙道乩壇之類。
　　<經>【由因世界合妄輪迴罔顛倒故。和合異成八萬四千迴互亂想。如是故有非
　　　有想相成想羯南流轉國土。彼蒱盧等異質相成其類充塞。】</經>
　　此明非有想一類。取相為想相，取空相則成非有想類，取不空相則成非無想類
。
　　合妄輪迴，罔顛倒故。
　　取著空相，而所取之空相，實屬有法，既屬有法，仍是虛妄，故曰合妄輪迴。
　　罔者無也，取著無相之顛倒也。迴互亂想者，雖云非有想，卻仍是互相關連取
著有相，故曰迴互亂想。
　　蒱盧，蜾蠃也。此明其類。
　　<經>【由因世界怨害輪迴殺顛倒故。和合怪成八萬四千食父母想。如是故有非
　　　無想相無想羯南流轉國土。如土梟等附塊為兒。及破鏡鳥以毒樹果抱為
　　　其子。子成父母皆遭其食其類充塞。是名眾生十二種類。】</經>
　　此明非無想一類。取不空相，而成非無想也。
　　怨害者，即取著不空相也。取不空相，故有殺顛倒。食父母想，即怨害輪迴也
。
　　土梟破鏡等，皆食父母之類也。
　　此十二類生，經義甚深，註疏諸家，多係猜佛意旨。今以愚劣之才，不敢妄申
臆測，故謹因古德註疏略述之。
</檔>
