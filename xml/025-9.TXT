<檔>
<篇>大佛頂如來密因修證了義諸菩薩萬行首楞嚴經拾遺</篇>
<節>大佛頂如來密因修證了義諸菩薩萬行首楞嚴經拾遺</節>
<節>大佛頂如來密因修證了義諸菩薩萬行首楞嚴經拾遺　卷第八</節>
　　<經>【阿難如是眾生一一類中。亦各各具十二顛倒。猶如捏。目亂花發生。顛
　　　倒妙圓真淨明心。具足如斯虛妄亂想。汝今修證佛三摩提。於是本因元
　　　所亂想。立三漸次方得除滅。如淨器中除去毒蜜。以諸湯水并雜灰香。
　　　洗滌其器後貯甘露云何名為三種漸次。一者修習。除其助因。二者真修
　　　。刳其正性。三者增進。違其現業。】</經>
　　如是眾生十二類生中，各各具有十二顛倒。十二顛倒者，即動顛倒，欲顛倒，
趣顛倒，假顛倒，障顛倒，惑顛倒，影顛倒，痴顛倒，偽顛倒，性顛倒，罔顛倒，
殺顛倒。
　　猶如捏目，亂花發生者，如圓覺經云，空本無花，瞪目發勞，妄見空花相。本
是一月，捏目則妄見第二月。此十二顛倒性亦復如是，眾生以虛妄無明故，於畢竟
無中，見究竟有，乃成十二顛倒。
　　以顛倒故，於是顛倒其妙圓真淨明心而成無明妄識。具足如上十二種虛妄亂想
，成十二類生。
　　汝今修佛三摩地，於這些根本原因，根本亂想，應予除滅。立三種方便漸次，
方得除滅。
　　一者修習除其助因。二者真修刳其正性，三者增進違其現業。以下便分別說明
三種漸次。
　　<經>【云何助因。阿難如是世界十二類生。不能自全依四食住。所謂段食觸食
　　　思食識食。是故佛說一切眾生皆依食住。阿難一切眾生。食甘故生。食
　　　毒故死。是諸眾生求三摩提。當斷世間五種辛菜。是五種辛熟食發婬生
　　　啖增恚。如是世界食辛之人。縱能宣說十二部經。十方天仙嫌其臭穢咸
　　　皆遠離。諸餓鬼等因彼食次。舐其唇吻常與鬼住。福德日銷長無利益。
　　　是食辛人修三摩地。菩薩天仙十方善神不來守護。大力魔王得其方便。
　　　現作佛身來為說法。非毀禁戒婬怒癡。命終自為魔王眷屬。受魔福盡
　　　墮無間獄。阿難修菩提者永斷五辛。是則名為第一增進修行漸次。】</經>
　　段食，即分段食，入腹變壞資益諸根。古譯摶食，團飯而食曰摶食。後以漿湯
等不可摶，亦是變壞益根，故改譯段食。
　　觸食，六識對六塵而生喜樂，能資益諸根。鬼神觸食，但取其氣。
　　思食，即意思食，第六意識生希望意，而能資益諸根。亦名禪悅食，以禪思為
食。
　　識食，以第八識執持諸根，如地獄眾生，及無色界中識無邊處天等，以識為食
。
　　五種辛菜亦名五葷，有辛臭味之菜也。梵網經云，五辛者大蒜、茖蔥、慈蔥、
蘭蔥、興渠。興渠，中國所無。此五種辛菜，熟食發婬，生啖增恚。十方天仙嫌其
臭穢，咸皆遠離。諸餓鬼等，舐其唇吻。其人修三摩地，菩薩天仙，十方善神，不
來守護。大力魔王得其方便，現作佛身，來為說法。非毀禁戒者，毀犯禁戒也。讚
歎婬怒痴，命終後為魔眷屬，福盡墮無間獄。
　　永斷五辛，是第一修習除其助因。
　　<經>【云何正性。阿難如是眾生入三摩地。要先嚴持清淨戒律。永斷婬心不
　　　酒肉。以火淨食無啖生氣。阿難是修行人。若不斷婬及與殺生。出三界
　　　者無有是處。常觀婬欲猶如毒蛇如見怨賊。先持聲聞四棄八棄執身不動
　　　。後行菩薩清淨律儀執心不起。禁戒成就。則於世間。永無相生相殺之
　　　業。偷劫不行無相負累。亦於世間不還宿債。是清淨人修三摩地。父母
　　　肉身。不須天眼。自然觀見十方世界。佛聞法親奉聖旨。得大神通遊
　　　十方界。宿命清淨得無艱嶮。是則名為第二增進修行漸次。】</經>
　　正性者，生死正業之性也。
　　生死正性，若觀四棄八棄之文，婬殺盜妄皆為生死正業之性。
　　婬欲障道最重，故先言之。佛制比丘以火淨食，勿啖生氣。生氣尚且不啖，何
況殺生。飲酒亂性，食肉傷生，故皆戒之。
　　欲除生死正業之性，應嚴持戒律。如是清淨人修三摩地，以此父母所生肉身，
不須得天眼通，便見十方佛。見佛聞法，得大神通，宿命清淨。
　　是名第二真修刳其正性。刳，音枯，剖破也。刳其正性者，破其生死正業之性
也。
　　文中常觀婬欲猶如毒蛇，應為「當」觀婬欲猶如毒蛇。
　　<經>【云何現業。阿難如是清淨持禁戒人心無貪婬。於外六塵不多流逸。因不
　　　流逸旋元自歸。塵不緣根無所偶。反流全一六用不行。十方國土皎然
　　　清淨。譬如琉璃內懸明月。身心快然妙圓平等獲大安隱。一切如來密圓
　　　淨妙皆現其中。是人即獲無生法忍。從是漸修隨所發行安立聖位。是則
　　　名為第三增進修行漸次。】</經>
　　現業者，六根攀緣六塵造諸現業也。
　　清淨持禁戒人，心無貪婬。
　　即第二漸次中所謂「要先嚴持清淨戒律，永斷婬心。」如是持清淨戒人，既已
心無貪婬，則內六根於外六塵，不多流逸。不多流逸者，漸趨調伏也。
　　因不流逸，旋元自歸。
　　既然漸趨調伏，六根不流逸六塵，於是六識心旋歸於一性。既然歸於一性，一
性清淨，自然不攀緣六塵。這時根不攀緣於塵，則六根無所偶對。六根無所偶對，
則六根清淨，根清淨則塵清淨。根塵清淨，則六識清淨。根塵識既已清淨，於是反
流逸而歸乎一性，故曰反流全一。六用不行者，六根不貪六塵也。
　　根塵識清淨，則十方國土皎然清淨。因為十方國土，猶如空花，緣生無性，清
淨平等無礙也。譬如琉璃，內懸明月，淨琉璃淨明月，皆表無礙也。譬如琉璃表身
無礙，內懸明月表心無礙，故曰身心快然。
　　妙圓平等者，色不礙空，空不礙色，色即是空，空即是色；有不礙無，無不礙
有，有即是無，無即是有，故曰妙圓平等。一切無礙，於是獲大安隱。
　　一切如來，密圓淨妙，皆現其中。
　　諸法性相，一即一切，一切即一，空即無量，無量即空。一切如來徹證實智，
則於無量知空。一切如來徹證權智，則於空知無量。於無量知空曰密，於空知無量
曰圓。如是一切如來正遍知海，清淨微妙，皆於如是方便漸次中現。
　　無生法忍，依仁王經於七八九地得。仁王經云有五忍，伏忍——三賢位。信忍
——初二三地。順忍——四五六地。無生忍——七八九地。寂滅忍——十地至妙覺
。今云得無生忍者，表示修因已圓也。
　　從是漸修，隨所發行，安立聖位。
　　若遠言之，則是從一者修習除其助因，二者真修刳其正性，三者增進違其現業
。若近言之，則單指違其現業言。隨如是方便之發行，安立一切聖位。是則名為第
三增進修行漸次。
　　<經>【阿難是善男子欲愛乾枯根境不偶。現前殘質不復續生。執心虛明純是智
　　　慧。慧性明圓瑩十方界。乾有其慧名乾慧地。欲習初乾未與如來法流水
　　　接。】</經>
　　此以圓教明乾慧地，乾慧地本係通教之名，此處係借通名圓也。以未會菩提，
未得中道理水，故名乾慧。據此經文，圓教乾慧地，以在信位前故，約當五品弟子
位。五品弟子位者，外凡也。未登聖位，心居理外，故謂乾慧。五品弟子位者，一
、隨喜品，二、讀誦品，三、說法品，四、兼行六度品，五、正行六度品。（見法
華經）在十信位以前，由乾慧地歷四十四心，而入地中，乃至等覺。
　　欲愛乾枯根境不偶者，即第三漸次中之「持禁戒人，心無貪婬，於外六塵不多
流逸，因不流逸，旋元自歸，塵既不緣，根無所偶，反流全一，六用不行。」
　　現前殘質，不復續生。
　　殘質者，所餘之幻驅也。圓覺經云，一切眾生，皆以婬欲而正性命。今欲愛乾
枯，心無貪婬，故現前殘質，不復續生。
　　執心虛明，純是智慧。
　　分別我執與俱生我執二種執心，已漸虛明。虛明者，二種執心，已漸不生阻礙
也。既已執心無礙，故純是智慧。
　　慧性明圓，瑩十方界。乾有其慧，名乾慧地。
　　僅由欲愛初乾，執心無礙純是智慧，而此慧性無礙故，所以瑩十方界。不過此
種智慧，僅是欲愛初乾，尚未得如來法性水，故名乾慧地。
　　<經>【即以此心中中流入。圓妙開敷從真妙圓。重發真妙妙信常住。一切妄想
　　　滅盡無餘。中道純真名信心住。】</經>
　　以下言由乾慧地心，念念妙契中道第一義，而圓滿十信。今先言初信。
　　中中流入，猶念念流入，以念念不違中道故。圓妙開敷，以中道法性能圓滿成
就一切法性，故曰圓妙開敷。
　　因為圓教初信位，已能圓伏我法二執。於二執中之我執，已能除其分別俱生現
行粗分。以分別俱生我執現行粗分不起故，所以從真妙圓之中道法性，發起大用，
非起而起，起而非起，故曰重發真妙。
　　妙信常住者，如實信乎中道法性不變隨緣，隨緣不變。於此妙信，深信不移，
故曰妙信常住。
　　初信位僅在成信，信乎中道，故妄想滅盡。以深信中道純真，故名信心住。
　　<經>【真信明了一切圓通陰處界三不能為礙。如是乃至過去未來。無數劫中捨
　　　身受身。一切習氣皆現在前。是善男子皆能憶念。得無遺忘名念心住。】</經>
　　此是二信位，以真信中道，明了一切法圓通。一切圓通者，一切法無礙也。五
陰十二處十八界不能為礙。因為於初信位中，已能除其分別與俱生我執現行粗分故
，所以陰處界不能為礙。
　　以現行粗分不起故，於是於過去未來無數劫，捨身受身一切習氣，皆能現前憶
念，無有遺忘。如是菩薩，名念心住。
　　一切習氣，皆能現前憶念者，係憶念其習氣，非憶念其事相也。
　　<經>【妙圓純真真精發化。無始習氣通一精明。唯以精明進趣真淨名精進心。】</經>
　　妙圓純真者，了達諸法契入法性體，亦即了達諸法合於中道。
　　真精發化者，由體起用也。至此無始來無明習氣，化歸中道性體，故曰通一精
明。唯以中道之精明進趣真淨，名精進心。
　　此是第三精進心住。精進心住者，以中道精明進趣真淨也。
　　<經>【心精現前純以智慧名慧心住。】</經>
　　心精現前者，智慧心明了現前也。故純以智慧，無有迷惑。此是第四慧心住。
　　<經>【執此智明周遍寂湛。寂妙常凝名定心住。】</經>
　　此是第五定心住。若依賢首宗，五信位，於圓伏二執中，已除分別俱生二種我
執現行細分。與小乘三果，大乘始教五地，大乘終教五住，頓教十信齊等。
　　慧心住中，已心精現前純以智慧，故執持此智慧。執持者，明於此智慧尚屬有
功用行也。
　　周遍者緣起，寂湛者性空。緣起不礙性空，性空不礙緣起，故寂妙常凝，名定
心住。至此智慧已得定水，所謂智慧雖尊，非定莫深也。
　　<經>【定光發明明性深入。唯進無退名不退心。】</經>
　　以智慧得定水故，所以定光起用而發智慧，智慧明性益法深入。以得定力故，
於是唯進無退，名第六信不退心。
　　<經>【心進安然保持不失。十方如來氣分交接名護法心。】</經>
　　第七信已除分別俱生我執現行盡，更除分別俱生法執現行。等於小乘四果，始
教七地，終教七住，頓教初住。
　　此時精進心安然，保持不失。十方如來氣分交接者，與佛冥通也。是名護法心
。
　　<經>【覺明保持能以妙力。迴佛慈光向佛安住。猶如雙鏡光明相對。其中妙影
　　　重重相入名迴向心。】</經>
　　此第八信，覺明保持，能以妙力，迴佛慈光，向佛安住。
　　此覺慧增明，保持不失，於是能迴佛慈光，向佛安住。心、佛不二，冥合為一
也。心與佛光互攝互入，猶如雙鏡相對，其中妙影，重重相入，名迴向心。
　　<經>【心光密迴獲佛常凝。無上妙淨安住無為。得無遺失名戒心住。】</經>
　　此圓教九信，圓教九信已伏分別俱生種子粗分。前現行盡，今種子粗分亦伏。
與始教妙覺同，終教二行同，頓教七住同。
　　心光密迴者，心佛冥通也。既已心佛冥通，故心佛常凝不動也。於是無上妙淨
，安住於無為，得無遺失，名戒心住。
　　<經>【住戒自在能遊十方。所去隨願名願心住。】</經>
　　此第十信，圓教十信，已伏分別俱生種子細分。住戒自在，能遊十方，所去隨
願，名願心住。以下接著明十住。
　　<經>【阿難是善男子以真方便發此十心。心精發揮十用涉入。圓成一心名發心
　　　住。】</經>
　　此明圓教初住，圓教初住已能圓斷二執，已除分別俱生種子粗分。前除現行曰
伏，今除種子曰斷。圓教初住，與終教初迴向齊，與頓教初行齊。
　　以真方便，發此十心者，以中道法性之真方便，發此信位十種心也。此十心之
用，互相涉入圓滿成為一心，名初住發心住。
　　<經>【心中發明如淨璃。內現精金。以前妙心履以成地名治地住。】</經>
　　此第二住。既已依中道發心，則心中發明如淨琉璃，內現精金，無雜染也。
　　將前中道理性妙心，履者由信而實踐也。履以成地，名治地住。
　　<經>【心地涉知俱得明了。遊履十方得無留礙名修行住。】</經>
　　心智境地，互相涉知，即智、理契合俱得明了。遊履十方，隨緣不變，得無留
礙，名第三修行住。
　　<經>【行與佛同受佛氣分。如中陰身自求父母。陰信冥通入如來種名生貴住。】</經>
　　此四住生貴住。既經全性起修，故行與佛同，受佛氣分，生於佛家。如中陰身
求父母然，與父母冥然相通，故曰陰信冥通，生如來家，名生貴住。
　　<經>【既遊道胎親奉覺胤。如胎已成人相不缺名方便具足住。】</經>
　　此第五方便具足住。既受佛氣分，遊於道胎，親承覺王胤嗣。如人入胎，六根
不缺，名方便具足住。
　　<經>【容貌如佛心相亦同名正心住。】</經>
　　容貌心相同佛者，謂心、行同佛也。名第六正心住。
　　<經>【身心合成日益增長名不退住。】</經>
　　心行既已同佛，於是身口意三業清淨，故曰身心合成，日益增長。此名第七不
退住。
　　<經>【十身靈相一時具足名童真住。】</經>
　　菩薩修因證果，得圓滿報身，十身者報佛所具。依楞嚴經義疏注經卷十五，十
身者，聲聞身，緣覺身，菩薩身，如來身，法身，智身，虛空身，業報身，眾生身
，國土身。又如來身自具十種身，菩提身，願身，化身，力身，莊嚴身，威勢身，
意生身，福身，法身，智身。
　　十身靈相，一時具足名第八童真住。
　　<經>【形成出胎親為佛子名法王子住。】</經>
　　此第九法王子住。
　　<經>【表以成人如國大王。以諸國事分委太子。彼剎利王世子長成。陳列灌頂
　　　名灌頂住。】</經>
　　此第十灌頂住，灌頂受職也。
　　於此位中，圓斷二執，已除分別俱生種子細分，並兼伏習氣。依賢首宗，習氣
較種子為細。若依唯識，則曰習氣是種子異名。
　　圓教灌頂住，與終教四加行齊，與頓教十行齊。
　　此時表以成人，猶世間國王，可以國事分委太子，灌頂受職矣。
　　<經>【阿難是善男子成佛子已。具足無量如來妙德。十方隨順名歡喜行。】</經>
　　此下明十行，初歡喜行。
　　初行位，圓斷二執分別俱生，現行及種子，更斷習氣一分。與終教初地齊，頓
教初迴向齊。
　　灌頂住已成佛子已，復具足無量如來功德，遊行十方，隨順度化眾生，名歡喜
行。
　　<經>【善能利益一切眾生名饒益行。】</經>
　　十方隨順，度化眾生，能為一切眾生作利益，名第二饒益行。
　　<經>【自覺覺他得無違拒名無嗔恨行。】</經>
　　既能利益眾生，進而自覺覺他，導眾生於佛道。於惡性眾生，無有違拒，名第
三無瞋恨行。
　　<經>【種類出生窮未來際。三世平等十方通達名無盡行。】</經>
　　隨眾生之種類出生而行度化。窮未來際，豎窮也，故曰三世平等。十方通達者
，橫遍也。橫遍豎窮者，菩薩宏願，無量劫度眾生也。是名第四無盡行。
　　<經>【一切合同種種法門。得無差誤名離癡亂行。】</經>
　　合同於一切種種法門，不離佛道，故得無差誤。是第五離痴亂行。
　　<經>【則於同中顯現群異。一一異相各各見同名善現行。】</經>
　　同中現異者，由體起用也。一一異相各各見同者，用全歸體也。是名第六善現
行。
　　<經>【如是乃至十方虛空滿足微塵。一一塵中現十方界。現塵現界不相留礙名
　　　無著行。】</經>
　　全體起用，用全歸體，則一切法無性無礙。虛空無性，不礙微塵。微塵無性，
不礙虛空。一塵無性，不礙遍十方，十方無性，不礙在一微塵。如是不相留礙，名
第七無著行。
　　<經>【種種現前咸是第一波羅蜜多名尊重行。】</經>
　　如是修於無著行，種種法現前，咸是第一無礙波羅蜜。是名第八尊重行。
　　<經>【如是圓融能成十方諸佛軌則名善法行。】</經>
　　如是圓融無礙，能成十方諸佛軌則，軌則者法也。是名第九善法行。
　　<經>【一一皆是清淨無漏。一真無為性本然故名真實行。】</經>
　　第十真實行。圓教十行位，圓斷習氣十分，與終教十地同，頓教十迴向齊。
　　一一皆是清淨無漏，一真法界而無為，因為性本無性故，名第十真實行。
　　<經>【阿難。是善男子滿足神通成佛事已。純潔精真遠諸留患。當度眾生滅除
　　　度相。迴無為心向涅槃路。名救護一切眾生離眾生相迴向。】</經>
　　以下明十迴向，初救護一切眾生，離眾生相迴向。圓教於此位中，斷習氣十一
分，與終教等覺齊，頓教初地齊。
　　菩薩於此迴向位中，度盡無量無數無邊眾生，而不取眾生相，此乃迴事向理也
。
　　<經>【壞其可壞遠離諸離名不壞迴向。】</經>
　　二向者不壞迴向，圓教二向，圓斷習氣十二分。與終教妙覺齊，頓教二地齊。
　　壞者除滅也，除心不除法，故曰壞其可壞。遠離諸離者，一真法界不可分別，
可分別者皆是如幻。凡有所離，皆是分別。至無所離，方是一真法界，故遠離諸離
。
　　一真法界不可壞，不除於法，遠離諸離，皆是迴向一真法界，故名不壞迴向。
　　<經>【本覺湛然覺齊佛覺。名等一切佛迴向。】</經>
　　本覺圓滿不動，佛證之而不增，眾生失之而不減。不增不減，故曰湛然。此是
第三等一切佛迴向。
　　<經>【精真發明地如佛地。名至一切處迴向。】</經>
　　精真發明者，中道發明也。地如佛地者，始覺如本覺也。既契本覺，則如究竟
覺，能盡佛境界，名第四至一切處迴向。
　　<經>【世界如來互相涉入得無罣礙。名無盡功德藏迴向。】</經>
　　世界者法界，如來者法身。換句話說，正報依報互相涉入，同為一真法界，得
無罣礙。名第五無盡功德藏迴向。
　　<經>【於同佛地地中各各生清淨因。依因發揮取涅槃道。名隨順平等善根迴向
　　　。】</經>
　　同佛地者，同一中道理地也。地中各各生清淨因，謂菩薩萬行雖事有不同，然
一道清淨，契於如來密因。依如來密因發揮，取涅槃道。名第六隨順平等善根迴向
。
　　<經>【真根既成十方眾生皆我本性。性圓成就不失眾生。名隨順等觀一切眾生
　　　迴向。】</經>
　　一切眾生是佛法身，故十方眾生皆我本性。何故眾生是佛法身？以眾生無性故
。以故中道法性圓成，不失眾生。名第七隨順等觀一切眾生迴向。
　　<經>【即一切法離一切相。唯即與離二無所著。名如相迴向。】</經>
　　諸法實相無相，故即一切法，離一切相。然實相無相，無相亦無，故即離二邊
無所著。所謂中道者，離邊不住中也。
　　名第八如相迴向（應為名真如相迴向），因為真如隨緣現諸相，諸相無相是真
如也。
　　<經>【真得所如十方無礙。名無縛解脫迴向。】</經>
　　此第九迴向。
　　中道無二，一真法界無二，真如無二，為真得所如。無二則無礙，故十方無礙
。名無縛解脫迴向。
　　<經>【性德圓成法界量滅。名法界無量迴向。】</經>
　　此第十回向，圓教於此迴向位，圓斷習氣二十分。與頓教十地齊。此時性德圓
成，法界無界。以無界故，故曰法界量滅。是名法界無量迴向。
　　<經>【阿難是善男子盡是清淨四十一心。次成四種妙圓加行。】</經>
　　自乾慧地起，歷十信十住十行十迴向，是盡此清淨四十一心，成四種加行。
　　<經>【即以佛覺用為己心。若出未出猶如鑽火。欲然其木名為煖地。】</經>
　　圓教四加行位，於信住行向位時，已盡地前習氣。今更伏初地習氣。
　　以佛覺用為己因心，此大用將出未出。猶如鑽木取火，熱相已現，此火將出未
出，欲燃其木。此時名為煖地。
　　<經>【又以己心成佛所履。若依非依如登高山。身入虛空下有微礙。名為頂地
　　　。】</經>
　　以己因心，踐佛所履。然佛心無住，猶如虛空，故曰若依非依。如登高山，雖
身入虛空，然下有微礙。此時名為頂地。
　　<經>【心佛二同善得中道。如忍事人非懷非出。名為忍地。】</經>
　　因心果佛二同，同乎於中道。然此時尚須加功用行，故曰如忍事人，非懷非出
。名為忍地。
　　<經>【數量銷滅迷覺中道。二無所目名世第一地。】</經>
　　數量者分別心也，數量銷滅者，即無分別心也。對於迷乎中道，覺乎中道，亦
不生分別，故曰二無所目。是名世第一地。
　　以上自初信以來，終四加行止，名四十四心。以下便說明十地。
　　<經>【阿難是善男子。於大菩提善得通達。覺通如來盡佛境界。名歡喜地。】</經>
　　圓教初地，圓斷習氣二十一分，與頓教等覺齊。
　　於佛無上菩提，善得通達。覺通如來盡佛境界者，與佛道同也。名初歡喜地。
　　<經>【異性入同同性亦滅。名離垢地。】</經>
　　二離垢地。圓教二地，圓斷習氣二十二分，與頓教妙覺齊。三地以去，頓教不
知名目。
　　十法界無性歸一法界，故曰異性入同。一法界隨緣現十法界，故曰同性亦滅。
隨緣不染，即異性入同。不染而能隨緣，即同性亦滅。名離垢地。
　　<經>【淨極明生名發光地。】</經>
　　此三地發光地。淨極者體也，明生者用也，由體起用名發光地。淨者實智，明
者權智。
　　<經>【明極覺滿名焰慧地。】</經>
　　明極覺滿者，權智不思議也。名四地焰慧地。
　　<經>【一切同異所不能至。名難勝地。】</經>
　　同者畢竟空，異者法界緣起。畢竟空即法界緣起，雖法性空寂，而法相宛然，
故同不能至。法界緣起即畢竟空，雖法相宛然，而法性不動，故異不能至。名五地
難勝地。
　　<經>【無為真如性淨明露。名現前地。】</經>
　　法界緣起即畢竟空，諸法生而無生，滅而無滅，故名真。畢竟空即法界緣起，
諸法無生而生，無滅而滅。雖現有諸法生滅，而同一法性不二不異，故名如。一切
同異所不能至，故是無為。此無為真如，性淨明露，名六地現前地。
　　<經>【盡真如際名遠行地。】</經>
　　盡真如際名七地遠行地。六地得般若智慧，七地得方便智，成就一切功德矣。
　　<經>【一真如心名不動地。】</經>
　　一真如心無有退轉，名八地不動地。
　　<經>【發真如用名善慧地。】</經>
　　此九地善慧地。
　　<經>【阿難是諸菩薩從此已往。修習畢功功德圓滿。亦目此地名修習位。慈陰
　　　妙雲覆涅槃海名法雲地。】</經>
　　十地菩薩即同佛，圓斷習氣三十分。然菩薩至此雖修習功德圓滿，但亦目此地
名修習位。名十地法雲地。
　　<經>【如來逆流如是菩薩。順行而至覺際入交名為等覺。】</經>
　　此等覺位，圓斷習氣三十一分，進斷佛地習氣一分，即證妙覺。從初發心來，
至等覺位，因地方圓。
　　如來得證究竟涅槃，不捨眾生故，倒駕慈航再入生死，故曰逆流。等覺菩薩，
猶取妙覺，故曰順行而至。
　　覺際入交者，上自始覺已來，至此方入究竟覺，故曰覺際入交，名為等覺。
　　上自乾慧地以來，皆屬聖證次第。筆者愚凡，非其境界。隨文由義，若有不當
之處，望讀者諸賢，一笑置之。
　　<經>【阿難從乾慧心至等覺已。是覺始獲金剛心中初乾慧地。】</經>
　　經中有二乾慧，從乾慧心始，至等覺已，是覺始獲金剛心中初乾慧地。有云初
乾慧地，是金剛初心；至等覺位，是金剛後心。今觀經文，前曰從乾慧心，心有因
義。後曰至等覺已，是覺始獲金剛心中初乾慧地，地有果義。以斯觀之，似有因賅
果海，果徹因源義，故曰始獲金剛心中初乾慧地。此說與金剛初心金剛後心之說，
不謀而合也。至此方因圓果滿也。
　　金剛心者，謂其智慧明利也。
　　<經>【如是重重單複十二。方盡妙覺成無上道。】</經>
　　此言妙覺佛果。妙覺位，圓斷二執現行種子習氣盡，得究竟覺，得如來純淨法
界。過盡德圓，十號具足。
　　從乾慧地來，歷經乾慧、十信、十住、十行、十迴向、煖、頂、忍、世第一、
十地、等覺、妙覺。其中乾慧、煖、頂、忍、世第一、等覺、妙覺，七者為單。信
位、住位、行位、向位、地位，五者為複。故曰如是重重，單複十二，方盡妙覺，
成無上道。
　　<經>【是種種地皆以金剛。觀察如幻十種深喻。奢摩他中。用諸如來毘婆舍那
　　　。清淨修證漸次深入。】</經>
　　是種種地中，皆以金剛慧，觀察緣起如幻十種深喻。十喻者，若依大日經為一
、如幻，二、如陽焰，三、如夢，四、如鏡中影，五、如乾達婆城，六、如山呼響
，七、如水中月，八、如水上泡，九、如空花，十、如旋火輪。
　　奢摩他譯曰止，毘婆舍那譯曰觀。止為體，觀為由體起用，故曰奢摩他中，用
諸如來毘婆舍那。
　　<經>【阿難如是皆以三增進故。善能成就五十五位真菩提路。作如是觀者名為
　　　正觀。若他觀者名為邪觀。】</經>
　　三增進者，一、除其助因，二、刳其正性，三、違其現業。從是漸修，隨所發
行安立聖位。善能成就五十五位真菩提路。
　　五十五位者，十信，十住，十行，十向，十地，四加行，等覺。作是觀者名為
正觀，若他觀者名為邪觀。
　　<經>【爾時文殊師利法王子。在大眾中即從座起。頂禮佛足而白佛言。當何名
　　　是經。我及眾生云何奉持。佛告文殊師利。是經名大佛頂悉怛多般怛囉
　　　無上寶印十方如來清淨海眼。亦名救護親因度脫阿難。及此會中性比丘
　　　尼。得菩提心入遍知海。亦名如來密因修證了義。亦名大方廣妙蓮華王
　　　十方佛母陀羅尼。亦名灌頂章句諸菩薩萬行首楞嚴。汝當奉持。】</經>
　　文殊師利菩薩請示經名，佛予開示。
　　<經>【說是語已。即時阿難及諸大眾。得蒙如來開示密印般怛囉義。兼聞此經
　　　了義名目。頓悟禪那修進聖位。增上妙理心慮虛凝。斷除三界修心六品
　　　微細煩惱。即從座起頂禮佛足。合掌恭敬而白佛言。大威德世尊慈音無
　　　遮。善開眾生微細沉惑。令我今日身意快然得大饒益。世尊若此妙明真
　　　淨妙心本來遍圓。如是乃至大地草木。蠕動含靈本元真如。即是如來成
　　　佛真體。佛體真實。云何復有地獄餓鬼畜生修羅人天等道。世尊此道為
　　　復本來自有。為是眾生妄習生起。世尊如寶蓮香比丘尼。持菩薩戒私行
　　　婬欲。妄言行婬非殺非偷無有業報。發是語已先於女根生大猛火。後於
　　　節節猛火燒然墮無間獄。璃大王善星比丘。璃為誅瞿曇族姓。善星
　　　妄說一切法空。生身陷入阿鼻地獄。此諸地獄為有定處為復自然。彼彼
　　　發業各各私受。唯垂大慈發開童蒙。令諸一切持戒眾生。聞決定義歡喜
　　　頂戴謹潔無犯。】</經>
　　斷除三界，修心六品微細煩惱，即欲界六品煩惱也。欲界有九品煩惱，二果斷
六品，名一往來。三果全斷九品，名不來果。今阿難聞教斷盡六品，證入二果。
　　若此妙明真淨妙心，本來遍圓。如是乃至大地草木，蠕動含靈，本元真如，即
是如來成佛真體……。
　　若此真心本來遍滿，則大地一切乃至微細含靈，皆是真如（真心），而此真心
便是釋尊成佛之真體。佛此真體真實，無二無別，為何復有六道呢？
　　復次真心本具，本來遍圓，為何寶蓮香比丘尼墮無間獄？璃王及善星比丘，
墮阿鼻獄？此諸地獄為有定處為復自然？如果定有地獄為何復說真心本來遍圓？且
彼彼發業，各各私受？
　　寶蓮香墮無間獄事，經中已有說明。璃王乃波斯匿王子，嗣王位後，滅釋種
墮無間獄。（見琉璃王經）
　　善星比丘，傳說是佛之子。起撥無因果之邪見，且向佛起惡心，墮無間獄中。
　　<經>【佛告阿難快哉此<問>問。</問>令諸眾生不入邪見。汝今諦聽當為汝說。阿難一切
　　　眾生實本真淨。因彼妄見有妄習生。因此分開內分外分。阿難內分即是
　　　眾生分內。因諸愛染發起妄情。情積不休能生愛水。是故眾生心憶珍羞
　　　口中水出。心憶前人或或恨目中淚盈。貪求財寶心發愛涎體光潤。
　　　心著行婬男女二根自然流液。阿難諸愛雖別流結是同。潤濕不昇自然從
　　　墜此名內分。】</經>
　　一切眾生，實本真淨，因彼妄見，有妄習生。
　　何故實本真淨？以唯一真心故，一真法界故，清淨遍圓故。實本真淨而無諸染
，只因眾生不如實知諸法緣起，虛妄取著幻相。因取相而生妄見，因妄相妄見而生
妄想習氣，以致落入六道輪迴。
　　因妄想習氣，而分開內分外分。內分者眾生身內，情愛也。外分者眾生身外之
想也。愛為受根，想為見本，是為見思惑。申而言之其微細處，便是我、法二執。
內分是我執，外分是法執，我執成煩惱障，法執成所知障。煩惱障障乎涅槃，所知
障障乎菩提。所以眾生以內分不出生死，以外分不得解脫。斯等皆由妄見妄習所生
。
　　內分屬情愛，愛著猶水，水能潤生，性本下沉，故潤濕不昇，自然從墜。
　　諸愛雖別，流結是同者，流者謂水性流潤。結者謂水性濕下結縛也。
　　<經>【阿難外分即是眾生分外。因諸渴仰發明虛想。想積不休能生勝氣。是故
　　　眾生心持禁戒舉身輕清。心持印顧眄雄毅。心欲生天夢想飛。心存
　　　佛國聖境冥現。事善知識自輕身命。阿難諸想雖別輕舉是同。飛動不沈
　　　自然超越。此名外分。】</經>
　　次言外分。外分者，因諸渴仰，發明虛想，謂外分是想也。諸想雖別，輕舉是
同，自然超越。
　　先確定由妄見妄習，分開內分外分，由內分生情，由外分生想，由情想之根本
，而有六道之昇沉。
　　<經>【阿難一切世間生死相續。生從順習死從變流。臨命終時未捨暖觸。一生
　　　善惡俱時頓現。死逆生順二習相交。】</經>
　　一切世間生死相續，皆從妄見妄習而來。生則從順習氣，以眾生莫不愛生惡死
故。死者從其妄見妄習，變遷流轉。既然生死皆從妄見妄習而來，故臨命終時，未
捨煖觸之間，一生善惡習氣，俱時頓現。所以死逆生順，是情、想二種妄習之相交
替也。
　　<經>【純想即飛必生天上。若飛心中兼福兼慧及與淨願。自然心開見十方佛。
　　　一切淨土隨願往生。】</經>
　　睹此經文，念佛修淨土行者，必須兼修福慧，並以清淨大願為自主張。否則縱
然純想，必生天上。
　　<經>【情少想多輕非遠。即為飛仙大力鬼王。飛行夜叉地行羅剎。遊於四天
　　　。所去無礙。其中若有善願善。心護持我法。或護禁戒隨持戒人。或護
　　　神咒隨持咒者。或護禪定保綏法忍。是等親住如來座下。】</經>
　　情少想多者，雖能輕舉而不遠。即如飛仙，大力鬼王，飛行夜叉，地行羅剎，
遊行不出四王天範圍以外。如是四類，若有善願善心護持佛法，或護禁戒及持戒人
，或護神咒及持咒者，或護禪定保安法忍。是等則能去佛不遠，親住如來座下。親
住如來座下者，生於佛世也。
　　<經>【情想均等不飛不墜生於人間。想明斯聰情幽斯鈍。】</經>
　　情與想相等，則生人間。如果想明則聰明，情愛幽固則愚鈍。
　　<經>【情多想少流入橫生。重為毛群。輕為羽族。】</經>
　　如果情多想少，便生為畜生。橫生者畜生也。毛群者走獸也，羽族者飛禽也。
　　<經>【七情三想沉下水輪。生於火際。受氣猛火身為餓鬼。常被焚燒水能害已
　　　。無食無飲經百千劫。】</經>
　　七情三想，處水輪之下，火輪之上，地近地獄，受火氣分，常被焚燒，如焰口
餓鬼等。水能害己者，餓鬼見水是火，故能害己。
　　<經>【九情一想下洞火輪。身入風火二交過地。輕生有間重生無間二種地獄。】</經>
　　九情一想，則向下洞穿火輪，入風火二輪相交之地。輕者生有間地獄，重者生
無間地獄。
　　<經>【純情即沈入阿鼻獄。若沈心中有謗大乘。毀佛禁戒誑妄說法。虛貪信施
　　　濫膺恭敬五逆十重。更生十方阿鼻地獄。】</經>
　　純情無想，則墮阿鼻獄。若謗大乘，破佛禁戒，誑妄說法欺騙眾生，虛貪信施
，濫承恭敬，造五逆十重，便更生十方阿鼻獄中。如地藏經所云，此方劫末壞時，
轉生他方。他方壞時，展轉相寄。此方成時，還復而來。
　　<經>【循造惡業雖則自招。眾同分中兼有元地。】</經>
　　這都是隨其所造惡業，所受之果報。果報雖是自招，但是於眾多眾生同分業中
，實有地獄其地。
　　<經>【阿難此等皆是彼諸眾生自業所感。造十習因受六交報。】</經>
　　雖本有地獄，皆是眾生自業所感。造十習因，受六交報。以下分別申述十因六
報。
　　<經>【云何十因。阿難一者婬習交接。發於相磨研磨不休。如是故有大猛火光
　　　於中發動。如人以手自相磨觸暖相現前。二習相然故有鐵床銅柱諸事。
　　　是故十方一切如來。色目行婬同名欲火。菩薩見欲如避火坑。】</經>
　　一者婬習因，二性交接，相磨發火。二習互相熾然，故有鐵床銅柱諸事。是故
十方諸佛，視行婬同名為欲火。菩薩不自生婬，畏婬欲如避火坑。
　　<經>【二者貪習交計。發於相吸吸攬不止。如是故有積寒堅於中凍冽。如人
　　　以口吸縮風氣有冷觸生。二習相凌故有吒吒波波囉囉。青赤白蓮寒等
　　　事。是故十方一切如來。色目多求同名貪水。菩薩見貪如避瘴海。】</經>
　　二者貪習交計，貪求不足，互相計較。如是感有積寒堅冰於中凍冽。二習相侵
陵，故有吒吒，波波，囉囉（寒冰地獄罪人受苦之聲），青赤白蓮（寒冰地獄罪人
受苦之狀）。是故十方諸佛，視多求同名貪水。菩薩不貪，見貪如避瘴海。
　　<經>【三者慢習交凌。發於相恃馳流不息。如是故有騰逸奔波積波為水。如人
　　　口舌自相綿味因而水發。二習相鼓故有血河灰河熱沙毒海融銅灌吞諸事
　　　。是故十方一切如來。色目我慢名飲癡水。菩薩見慢如避巨溺。】</經>
　　三者慢習交相侵陵，互有所恃。以互相侵陵故，乃有騰逸奔波等事。
　　二習相鼓動，故有血河灰河熱沙毒海，融銅灌吞諸事。是故十方諸佛，視我慢
名飲痴水。菩薩不生我慢，見我慢如避巨溺。
　　<經>【四者嗔習交衝。發於相忤忤結不息。心熱發火鑄氣為金。如是故有刀山
　　　鐵橛劍樹劍輪斧鎗鋸。如人銜殺氣飛動。二習相擊故有宮割斬斫剉
　　　刺搥擊諸事。是故十方一切如來。色目嗔恚名利刀劍。菩薩見嗔如避誅
　　　戮。】</經>
　　四者瞋習交衝擊，由於互相忤逆。乃感刀山鐵橛劍樹劍輪斧鎗鋸等事。二習
相擊，故有宮割斬斫剉刺搥擊諸事。是故十方諸佛，視瞋恚名利刀劍。菩薩不自瞋
，見瞋如避誅戮。
　　<經>【五者詐習交誘。發於相調引起不住。如是故有繩木絞挍。如水浸田草木
　　　生長。二習相延故有杻械枷鎖鞭杖撾棒諸事。是故十方一切如來。色目
　　　姦偽同名讒賊。菩薩見詐如畏狼。】</經>
　　五者詐習相引誘，互相調弄。故感繩木絞挍，絞以繩逼，挍以木逼。二習相延
誘，故有杻械枷鎖，鞭杖撾棒諸事。是故十方諸佛，視姦偽同名讒賊。菩薩不欺詐
，見詐如畏豺狼。
　　<經>【六者誑習交欺。發於相誣不止。飛心造姦如是故有塵土屎尿穢污不
　　　淨。如塵隨風各無所見。二習相加故有沒溺騰擲飛墜漂淪諸事。是故十
　　　方一切如來。色目欺誑。同名劫殺。菩薩見誑如踐蛇虺。】</經>
　　六者誑習交欺，誑者欺騙也，發於互相欺。飛心造姦者，起心動念而設姦謀
也。故感塵土屎尿穢污不淨，乃有沒溺騰擲飛墜漂淪諸事。是故十方諸佛，視欺誑
同名劫殺。菩薩不誑佛，不誑眾生，不誑自己，見誑如踐蛇虺。
　　<經>【七者怨習交嫌發于銜恨。如是故有飛石投礪。匣貯車檻甕盛囊撲。如陰
　　　毒人懷抱畜惡。二習相吞故有投擲擒捉擊射撮諸事。是故十方一切如
　　　來。色目怨家名違害鬼。菩薩見怨如飲鴆酒。】</經>
　　七者怨習交嫌，怨者怨恨，嫌者嫌惡，皆發於銜恨。飛石投礪，以石投擲也。
匣貯車檻，甕盛囊撲（長水云應為字），此皆拘禁罪人之具。
　　二習相吞，互銜怨而相侵也。投擲擒捉，擊射（長水謂應為挽字）撮，挽撮
者繫縛罪人也。如是等事，皆由二習相吞所致。是故十方諸佛。視怨家名違害鬼。
菩薩不懷怨，見怨如飲鴆酒。
　　<經>【八者見習交明。如薩迦耶見戒禁取邪悟諸業。發於違拒出生相返。如是
　　　故有王使主吏證執文藉。如行路人來往相見。二習相交故有勘問權詐考
　　　訊推鞫察訪披究照明善惡童子手執文簿辭辯諸事。是故十方一切如來。
　　　色目惡見同名見坑。菩薩見諸虛妄。遍執如入毒壑。】</經>
　　八者見習交明，惡見互相爭明也。
　　薩迦耶見，此云身見我見。戒禁取見，執取邪戒也。此是略說五種邪見，五邪
見者，身見、邊見、邪見、見取見、戒取見。此皆發於違拒正見，出生相返（反）
。故感王使主吏，證執文籍諸事。二習相交爭明，故有勘問權詐考訊推鞫察訪披究
照明，及善惡童子手執文簿辭辯諸事。是故十方諸佛，視惡見同名見坑。菩薩不生
惡見，見諸虛妄遍計所執，如入毒壑。
　　<經>【九者枉習交加發於誣謗。如是故有合山合石碾磑耕磨。如讒賊人逼枉良
　　　善。二習相排故有押捺搥按蹙漉衝度諸事。是故十方一切如來。色目怨
　　　謗同名讒虎。菩薩見枉如遭霹靂。】</經>
　　九者枉習交加，枉者誣枉也。交加者，嫁禍於人也。此皆由互相誣謗所致。故
感合山合石碾磑耕磨，磑者石磨也。如讒賊人逼枉良善，讒者譖害也。
　　二習互相排擠，故有押捺搥按等事。押捺搥按，蹙漉衝度，皆苦治罪人也。
　　是故十方諸佛，視怨謗同名讒虎。菩薩不枉屈於人，見枉如遭霹靂。
　　<經>【十者訟習交諠發於藏覆。如是故有鑒見照燭。如於日中不能藏影。故有
　　　惡友業鏡火珠披露宿業對驗諸事。是故十方一切如來。色目覆藏同名陰
　　　賊。菩薩觀覆如戴高山履於巨海。】</經>
　　十者訟習交諠，訟、諠，皆互相諍辯是非也。如是諍辯是非，皆由於互相覆藏
所致。故感業鏡火珠，業鏡者照罪人之宿業，火珠者照罪人之心曲。
　　是故十方諸佛，視覆藏同名陰賊。菩薩無有覆藏，觀覆如戴高山履於巨海。
　　<經>【云何六根。阿難。一切眾生六識造業。所招惡報從六根出。云何惡報從
　　　六根出。】</經>
　　以下說明六報，眾生六識造業，故六報從六根出，還須六根受。
　　<經>【一者見報招引惡果。此見業交則臨終時。先見猛火滿十方界。亡者神識
　　　飛墜乘煙。入無間獄發明二相。】</經>
　　一者見報。此見業交者，業因業果交而相續，雖然造者受者同是一根，然由因
成果絲毫不爽，故曰見業交。果報既現，則見猛火滿十方界，亡者神識入無間獄。
發明二相，即明暗二見。
　　<經>【一者明見。則能遍見種種惡物生無量畏。二者暗見。寂然不見生無量恐
　　　。如是見火。燒聽能為鑊湯洋銅。燒息能為黑紫焰。燒味能為燋丸鐵
　　　糜。燒觸能為熱灰爐炭。燒心能生星火迸灑煽鼓空界。】</經>
　　一者明見，見諸惡物生無量畏。二者暗見，寂然不見生無量恐。如是見火燒聽
，燒於聽聞也。能為鑊湯洋銅諸事。燒息，能為黑紫焰諸事。燒味，能為燋丸鐵
糜。燒觸，能為熱灰爐炭。燒心，能生星火迸灑，煽鼓空界。
　　<經>【二者聞報招引惡果。此聞業交則臨終時。先見波濤沒溺天地。亡者神識
　　　降注乘流。入無間獄發明二相。一者開聽。聽種種鬧精神亂。二者閉
　　　聽。寂無所聞幽魄沈沒。如是聞波注聞則能為責為詰。注見則能為雷為
　　　吼為惡毒氣。注息則能為雨為霧。灑諸毒虫周滿身體。注味則能為膿為
　　　血種種雜穢。注觸則能為畜為鬼為為尿。注意則能為電為雹摧碎心魄
　　　。】</經>
　　二者聞報，招引惡果，謂其因也。此聞業交，則因果相交也。果報既成，則臨
終時，見有波濤沒溺天地。亡者神識入無間獄。發明二相，一者開聽，聽種種鬧，
精神昏亂。二者閉聽，寂然無聞，幽魄沉沒。
　　如是聞波注聞，則能為責為詰。注見與注息二項，疑譯者為文，似有錯亂。
　　注味，則為膿血種種雜穢。注觸，則為畜鬼糞尿。注意，則為電雹，摧碎心魄
。
　　<經>【三者嗅報招引惡果。此嗅業交則臨終時。先見毒氣充塞遠近。亡者神識
　　　從地涌出。入無間獄發明二相。一者通聞。被諸惡氣薰極心擾。二者塞
　　　聞。氣掩不通悶絕於地。如是嗅氣衝息則能為質為履。衝見則能為火為
　　　炬。衝聽則能為沒為溺為洋為沸。衝味則能為餒為爽。衝觸則能為綻為
　　　爛為大肉山。有百千眼無量食。衝思則能為灰為瘴。為飛砂擊碎身
　　　體。】</經>
　　三者嗅報，嗅業因與業果交，臨命終時，則見毒氣從地涌出。亡者神識，入無
間獄。發明二相，一者通聞，惡氣薰心。二者塞聞，氣閉不通，悶絕於地。
　　嗅氣衝息，則為質為履。質者質礙不通，即塞聞也。履者暢通，即通聞也。衝
見，則為火炬。衝聽，則為沒為溺，為洋為沸。衝味，則為餒為爽，魚敗為餒，臭
味也。圓瑛大師謂，羹敗云爽。衝觸，則為綻為爛，為大肉山，有百千眼，無量蛆
蟲咂食。衝思，能為灰瘴飛沙，擊碎身體。
　　<經>【四者味報招引惡果。此味業交則臨終時。先見鐵網猛炎熾烈周覆世界。
　　　亡者神識下透挂網倒懸其頭。入無間獄發明二相。一者吸氣。結成寒
　　　凍裂身肉。二者吐氣。飛為猛火燋爛骨髓。如是嘗味。歷嘗則能為承為
　　　忍。歷見則能為然金石。歷聽則能為利兵刃。歷息則能為大鐵籠彌覆國
　　　土。歷觸則能為弓為箭為弩為射。歷思則能為飛熱鐵從空雨下。】</經>
　　四者味報，臨命終時，先見鐵網猛炎，亡者神識，挂網倒懸，入無間獄。
　　一者吸氣，寒冰凍裂。二者吐氣，猛火燋爛。歷嚐則為承為忍，承者承受，忍
者忍受。歷見，則見焚燒金石。歷聽，能為利兵刃之鏗鏘。歷息，能為鐵籠彌覆國
土。歷觸，能為弓箭弩射。歷思，能為熱鐵從空雨下。
　　<經>【五者觸報招引惡果。此觸業交則臨終時。先見大山四面來合無復出路。
　　　亡者神識見大鐵城。火蛇火狗虎狼師子。牛頭獄卒馬頭羅剎。手執槍
　　　驅入城門。向無間獄發明二相。一者合觸合山逼體骨肉血潰。二者離觸
　　　。刀劍觸身心肝屠裂。如是合觸。歷觸則能為道為觀為廳為案。歷見則
　　　能為燒為爇。歷聽則能為撞為擊為剚為射。歷息則能為括為袋為拷為縛
　　　。歷嘗則能為耕為鉗為斬為截。歷思則能為墜為飛為煎為炙。】</經>
　　五者觸報，臨命終時，見山四面合，無有出路。亡者神識見大鐵城，火蛇火狗
，虎狼師子。牛頭馬面，手執鎗，驅入城門向無間獄。
　　一者合觸，合山逼體。二者離觸，刀劍解身。歷觸，則為道為觀為廳為案，道
、觀、廳、案，皆治罪人處，謂身歷其境也。歷見，則為燒為爇。歷聽，則為撞、
擊、剚、射。剚者，用刀刺入。歷息，則為括、袋、拷、縛。括袋拷縛，皆刑治罪
人具也。歷嚐，則為耕、鉗、斬、截。為耕者，耕罪人舌也。歷思，則為墜、飛、
煎、炙。
　　<經>【六者思報。招引惡果。此思業交則臨終時。先見惡風吹壞國土。亡者神
　　　識被吹上空旋落乘風。墮無間獄發明二相。一者不覺。迷極則荒奔走不
　　　息。二者不迷。覺知則苦無量煎燒痛深難忍。如是邪思。結思則能為方
　　　為所。結見則能為鑒為證。結聽則能為大合石。為為霜為土為霧。結
　　　息則能為大火車火船火檻。結嘗則能為大叫喚為悔為泣。結觸則能為大
　　　為小。為一日中萬生萬死為偃為仰。】</經>
　　六者思報，先見惡風吹壞國土，亡者神識，乘風入無間獄。一者不覺，迷亂奔
走。二者不迷，覺知諸苦。結思，則為方為所，方所者，罪人受苦處也。結見，則
為鑑為證，鑑證者，證實其罪也。結聽，則為大合石，為冰霜土霧。結息，則為火
車火船火檻。結嚐，則為大叫喚地獄，為悔為泣。結觸，則為大為小，如地藏經云
，獄中有大鐵床，一人亦滿，多人亦滿。為偃為仰，一日之中萬死萬生。
　　睹斯經文，能不令人警悟！千萬苦報，皆是自造，非關餘物。為人切須諸惡莫
作，眾善奉行，自淨其意，仰遵佛教也。
　　<經>【阿難是名地獄十因六果。皆是眾生迷妄所造。若諸眾生惡業圓造。入阿
　　　鼻獄受無量苦經無量劫。】</經>
　　總結云，此是地獄十因六果，皆是眾生迷妄所造。眾生惡業圓造，應為眾生惡
業同造。
　　<經>【六根各造及彼所作兼境兼根。是人則入八無間獄。身口意三作殺盜婬。
　　　是人則入十八地獄。三業不兼中間或為一殺一盜。是人則入三十六地獄
　　　。見見一根單犯一業。是人則入一百八地獄。由是眾生別作別造。於世
　　　界中入同分地。妄想發生非本來有。】</經>
　　臚陳各種地獄，業因與果報。
　　見見一根，獨一根單犯一業也。
　　於世界中，入同分地。同業共感，入同分地也。
　　是諸因果報應，皆眾生妄想所致，非本來有也。故十法界因果，非本來如此，
皆眾生一心所造。
　　<經>【復次阿難是諸眾生非破律儀。犯菩薩戒毀佛涅槃。諸餘雜業歷劫燒然。
　　　後還罪畢受諸鬼形。若於本因。貪物為罪是人罪畢。遇物成形名為鬼
　　　。貪色為罪是人罪畢。遇風成形名為鬼。貪惑為罪是人罪畢。遇畜成
　　　形名為魅鬼。貪恨為罪是人罪畢。遇蟲成形名蠱毒鬼。貪憶為罪是人罪
　　　畢。遇衰成形名為癘鬼。貪為罪是人罪畢。遇氣成形名為餓鬼。貪罔
　　　為罪是人罪畢。遇幽為形名為魘鬼。貪明為罪是人罪畢。遇精為形名魍
　　　魎鬼。貪成為罪是人罪畢。遇明為形名役使鬼。貪黨為罪是人罪畢。遇
　　　人為形名傳送鬼。阿難是人皆以純情墮落。業火燒乾上出為鬼。此等皆
　　　是自妄想業之所招引。若悟菩提則妙圓明本無所有。】</經>
　　罪人已受地獄果報畢，尚有餘殃餘報，所以入諸鬼趣。
　　非破律儀，毀破戒律也。犯菩薩戒，毀佛涅槃，毀謗大乘也。如是等罪，受地
獄果報畢，受諸鬼形。此人若貪物為罪，地獄報畢，遇物成形，名為鬼（應為怪
鬼）。
　　貪色為罪，地獄報畢，遇風成形，名為鬼（應為魃鬼）。
　　貪惑為罪，地獄報畢，遇畜成形，名為魅鬼。
　　貪恨為罪，遇蟲成形，名蠱毒鬼。
　　貪憶為罪，遇衰成形，名為癘鬼。衰者，四時不正之氣。
　　貪（傲）為罪，遇氣成形，名為餓鬼。
　　貪罔為罪，遇幽為形，名為魘鬼。罔者，即誑習交欺。
　　貪明為罪，遇精為形，名魍魎鬼。貪明者，即見習交明。
　　貪成為罪，遇明為形，名役使鬼。
　　貪黨為罪，遇人為形，名傳送鬼。黨者，朋黨諍訟也。
　　是等人，皆以純情墮落，在地獄中，業火燒乾，出為鬼道。此皆妄想業所招，
若悟菩提，則如是等報，本無所有。
　　<經>【復次阿難鬼業既盡。則情與想二俱成空。方於世間。與元負人怨對相值
　　　。身為畜生酬其宿債。】</經>
　　鬼業既盡，情與想二妄俱空。此時報盡酬債，遇原負他債務之人，身為畜生還
債。
　　<經>【物怪之鬼物銷報盡。生於世間多為梟類。風之鬼風銷報盡。生於世間
　　　多為咎徵一切異類。畜魅之鬼畜死報盡。生於世間多為狐類。蟲蠱之鬼
　　　蟲滅報盡。生於世間多為毒類。衰癘之鬼衰窮報盡。生於世間多為蛔類
　　　。受氣之鬼氣銷報盡。生於世間多為食類。綿幽之鬼幽銷報盡。生於世
　　　間多為服類。和精之鬼和銷報盡。生於世間多為應類。明靈之鬼明滅報
　　　盡。生於世間多為休徵一切諸類。依人之鬼人亡報盡。生於世間多於循
　　　類。阿難是等皆以業火乾枯。酬其宿債傍為畜生。此等亦皆自虛妄業之
　　　所招引。若悟菩提。則此妄緣本無所有。】</經>
　　貪物為怪鬼，報盡作梟類。
　　咎徵者，凶事之徵兆，災異之先應。
　　多為食類，可充人食之類。如豬羊雞鴨之屬。
　　多為服類，可供人騎乘曰服纇。
　　多為應類，即應時節之類，如候鳥晨雞等。
　　休徵，休者祥瑞，徵者徵兆。如麟鳳之屬。
　　多為循類，即馴順之類。
　　如是等報，皆妄業所招，若悟菩提，則此妄緣，本無所有。
　　<經>【如汝所言寶蓮香等。及璃王善星比丘。如是惡業本自發明。非從天降
　　　亦非地出。亦非人與。自妄所招還自來受。菩提心中皆為浮妄虛想凝結
　　　。】</經>
　　所以寶蓮香比丘尼、璃王、善星比丘等諸惡業報，皆是自招。非從天降，非
從地出，亦非他人所與。皆是自招，還須自受。菩提心中，皆為虛妄浮想。
　　<經>【復次阿難從是畜生酬償先債。若彼酬者分越所酬。此等眾生還復為人返
　　　徵其剩。】</經>
　　此乃業報循環之由。身為畜生償債，若對方所求超過所欠，則此等眾生，還復
為人，返徵其剩。討還其超過所欠者。
　　<經>【如彼有力兼有福德。則於人中不捨人身酬還彼力。若無福者還為畜生償
　　　彼餘直。】</經>
　　「彼」即被徵之人。彼被徵之人若有力有福德，便不失人身，於人道中償還餘
值。若無福德，便還為畜生，償還餘值。
　　<經>【阿難當知若用錢物。或役其力償足自停。如於中間殺彼身命或食其肉。
　　　如是乃至經微塵劫。相食相誅猶如轉輪。互為高下無有休息。除奢摩他
　　　及佛出世不可停寢。】</經>
　　被徵之人，或以錢物償還，或以役力償還，償畢自停。如果索償人，殺其身命
，則經微塵劫，互相吞食無有休息。除修奢摩他，及佛出世仗佛力故，方可停止。
　　<經>【汝今應知彼梟倫者酬足復形。生人道中參合頑類。】</經>
　　梟類者，生人道中，參合頑類。參合者，合雜也。頑類者，頑劣愚鈍之類。
　　<經>【彼咎徵者酬足復形。生人道中參合愚類。】</經>
　　咎徵者，生人道中，參合愚類。
　　<經>【彼狐倫者酬足復形。生人道中參於佷類。】</經>
　　狐類者，生人道中，參合佷類。佷者，佷戾自用也。
　　<經>【彼毒倫者酬足復形。生人道中參合庸類。】</經>
　　毒倫者，生人道中，參合庸類。庸類即庸鄙之流。
　　<經>【彼蛔倫者酬足復形。生人道中參合微類。】</經>
　　蛔類生人道中，參合微類。微末之流。
　　<經>【彼食倫者酬足復形。生人道中參合柔類。】</經>
　　食類生人道中，參合柔類。柔懦之類。
　　<經>【彼服倫者酬足復形。生人道中參合勞類。】</經>
　　服類生人道中，參合勞類。勞苦碌碌之類。
　　<經>【彼應倫者酬足復形。生人道中參於文類。】</經>
　　應類生人道中，參合文類。略有文氣也。
　　<經>【彼休徵者酬足復形。生人道中參合明類。】</經>
　　休徵者，生人道中，參合明類。聰明之類也。
　　<經>【彼諸循倫酬足復形。生人道中參於達類。】</經>
　　循類生人道中，參合達類。諳練世故之類。
　　<經>【阿難是等皆以宿債畢酬復形人道。皆無始來業計顛倒相生相殺。不遇如
　　　來不聞正法。於塵勞中法爾輪轉。此輩名為可憐愍者。】</經>
　　是等眾生，皆無始世來一念不覺，惡業計著顛倒，相生而遇，相殺而索命。如
果不遇佛聞法，法爾輪轉，無有出期。法爾輪轉者，以如是業，受如是報也。
　　<經>【阿難復有從人不依正覺修三摩地。別修妄念。存想固形遊於山林。人不
　　　及處有十仙種。】</經>
　　復有者，另有一類眾生也。不依正覺佛道修定，別修妄念，妄圖取其想相固其
形骸，避世山居，則成十種仙。（十仙種，應為十種仙。）
　　何為依正覺修定？何為別修妄念？依正覺修定者，不取於相，如如不動。別生
妄念者，著相動念，以心取境也。
　　<經>【阿難彼諸眾生。堅固服餌而不休息。食道圓成名地行仙。堅固草木而不
　　　休息。藥道圓成名飛行仙。堅固金石而不休息。化道圓成名遊行仙。堅
　　　固動止而不休息。氣精圓成名空行仙。堅固津液而不休息。潤德圓成名
　　　天行仙。堅固精色而不休息。吸粹圓成名通行仙。堅固禁而不休息。
　　　術法圓成名道行仙。堅固思念而不休息。思憶圓成名照行仙。堅固交遘
　　　而不休息。感應圓成名精行仙。堅固變化而不休息。覺悟圓成名絕行仙
　　　。】</經>
　　堅固服餌者，服食丹藥也。此成地行仙。未能輕舉也。
　　堅固草木者，食松飲泉也。此名飛行仙。
　　堅固金石者，煉丹汞之類。此名遊行仙。
　　堅固動止者，練氣還神之類。此名空行仙。
　　堅固津液者，鼓天池，嚥津液，固精華也。此名天行仙。
　　堅固精色者，採日月精華之屬。此名通行仙。
　　堅固禁者，以咒禁成其仙法道術也。此名道行仙。
　　堅固思念者，繫心著想出神之類。此名照行仙。
　　堅固交遘者，採陰補陽之類。此名精行仙。
　　堅固變化者，執著有法，窮其變化，以成其術。此名絕行仙。
　　<經>【阿難是等皆於人中鍊心不循正覺。別得生理壽千萬歲。休止深山或大海
　　　島絕於人境。斯亦輪迴妄想流轉不修三昧。報盡還來散入諸趣。】</經>
　　以上十種仙，皆不循正修行路，妄圖存想固形，別得生理之壽。
　　如是等輩，存想固形，只求永生不滅。卻不知高者必墮，生者必滅。佛道不教
人求不滅，佛道說無生，無生則無滅，無生無滅是謂寂滅，寂滅者一道清淨也。
　　所以十種仙，以妄想取妄想，報盡還來散入諸趣。
　　<經>【阿難諸世間人不求常住。未能捨諸妻妾恩愛。於邪婬中心不流逸澄瑩生
　　　明。命終之後於日月。如是一顆名四天王天。】</經>
　　不求常住，常住者，常住真心也。常住真心，不染不著，不生不滅，清淨湛然
，不動無為。世人不求，只求愛著染婬，五欲之樂。
　　有一類眾生，雖未能捨妻妾恩愛，但不起邪婬，於邪婬中，心不流逸，命終後
生四王天。
　　四王天居須彌山腹，日月亦週行於須彌山腹，故曰鄰於日月。
　　<經>【於己妻房婬愛微薄。於淨居時不得全味。命終之後超日月明居人間頂。
　　　如是一類名忉利天。】</經>
　　如果於自己妻室亦婬愛微薄，不生貪著。然於淨居之時，間或猶起婬念，不得
清淨全味。此人生忉利天，超乎日月，居須彌山頂。
　　<經>【逢欲暫交去無思憶。於人間世動少靜多。命終之後於虛空中朗然安住。
　　　日月光明上照不及。是諸人等自有光明。如是一類名須焰摩天。】</經>
　　逢欲暫交，遇境暫行。然於婬欲，無有思憶。雖處欲界世間，然於欲念動少靜
多。如是一類，命終後生須焰摩天。
　　此欲界第三天，係空居天，故曰於虛空中朗然安住。須焰摩天，日月光明所不
能及，此天天人，身自放光明。
　　<經>【一切時靜。有應觸來未能違戾。命終之後上昇精微。不接下界諸人天境
　　　。乃至劫壞三災不及。如是一類名兜率陀天。】</經>
　　雖一切時靜不動婬念，然有婬境來時未能拒絕。此人命終，上昇精微，不接下
界天人境，名兜率陀天。
　　劫壞三災不及者，指兜率內院言。等覺菩薩將成妙覺，上升兜率，下生人間，
圓滿化緣。故三災不及者，兜率內院也。
　　<經>【我無欲心應汝行事。於橫陳時味如嚼蠟。命終之後生越化地。如是一類
　　　名樂變化天。】</經>
　　自己雖無婬欲之心，然應對方而行婬事。於玉體橫陳之時，味同嚼蠟。此人命
終，生樂變化天。
　　<經>【無世間心同世行事。於行事交了然超越。命終之後遍能出超化無化境。
　　　如是一類名他化自在天。阿難如是六天。形雖出動心跡尚交。自此已還
　　　名為欲界。】</經>
　　已無世間婬心，然為同世間而行夫婦之事。於行婬事相交之際，了然超越，心
無所動也。此人命終，生他化自在天。
　　遍能出超化無化境，第五天即化境，以下四天即無化境。
　　阿難！如是六天，漸漸離欲。不過其形雖漸出行婬之動，然婬心之跡，尚有交
合。自他化自在天以下，直至地獄，名為欲界。
</檔>
