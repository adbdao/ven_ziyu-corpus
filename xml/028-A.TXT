<檔>
<篇>文殊師利所說不思議佛境界經釋義</篇>
文殊師利所說不思議佛境界經釋義
　　　　　　　　　　　　　　　　　　　　　　　唐天竺三藏菩提流志奉詔譯
　　　　　　　　　　　　　　　　　　　　　　　　　　　　　　釋智諭撰釋
<節>釋經題</節>
　　<經>【文殊師利所說】</經>
　　文殊師利，或稱滿殊尸利，曼殊室利。文殊譯為妙，師利有多譯，或譯為頭，
或譯為德，或譯為吉祥。所以有的經譯文殊師利為妙德，有的經譯為妙首，有的經
譯為普首，有的經譯為濡首，有的經譯為敬首，還有的經譯為妙吉祥。
　　文殊師利菩薩表智慧，於菩薩中智慧第一。
此菩薩係龍種上尊王佛倒駕慈航
。文殊菩薩有大威神力，能破大執，斥小乘，降魔外，為世尊之左脅士。
　　這部不思議佛境界經，係文殊師利菩薩所說。
　　<經>【不思議佛境界】</經>
　　在心曰思，在口曰議。不思議者，法離文字相言語相心緣相也。佛境界離一切
相，離色相離非色相，離受相離非受相，離想相離非想相，離行相離非行相，離識
相離非識相；離十二入相，離非十二入相；離十八界相，離非十八界相；乃至離一
切法相，離非一切法相；一切皆離，此離之一念亦離，名不思議。
　　過盡德圓曰佛，自覺覺他覺滿曰佛，十號具足曰佛。十號者，如來應供正遍知
明行足善逝世間解無上士調御丈夫天人師佛世尊。如來應供正遍知明行足善逝，自
覺也。世間解無上士調御丈夫天人師，覺他也。如此自覺覺他覺行圓滿，名之曰佛
。以上十號具足者，名之曰世尊。
　　佛境界者，諸法實相也。法華經云，諸法實相，唯佛與佛乃能究盡。如是相，
如是性，如是體，如是力，如是作，如是因，如是緣，如是果，如是報，如是本末
究竟等。「如」者，權智照俗諦也。「是」者，實智照真諦也。權智照俗諦，事也
。實智照真諦，理也。而諸法相、性、體、力、作、因、緣、果、報、本末究竟等
，理事雙含也。理不自明，因事而明。事不自立，因理而立。如是理不礙事，事不
礙理，復事事無礙，是佛境界。
　　餘如大乘同性經所示如來十地，即佛境界。唯文繁不及詳引，請參閱大乘同性
經。
　　<經>【經】</經>
　　梵語修多羅，譯曰綖（線）。有貫穿義，如以線貫花為鬘。今譯契經，簡稱曰
經。經者經線也，取以經貫緯之義。而經者，以理貫文也。契經者，上契佛理，下
契生機，通生死於涅槃也。
　　<經>【唐天竺三藏菩提流志奉詔譯】</經>
　　菩提流志，南天竺人，淨行婆羅門種。十二歲從外道出家，後悟外道之非，始
歸佛門。
　　唐高宗時，遠慕其名，於永淳二年，遣使迎來中國。武則天更加敬重，令住東
洛福先寺，從事譯經。譯出佛境界經等十一部，連以後總共譯經一百二十卷。
　　玄宗開元十二年，隨駕居洛京長壽寺。至開元十五年（西元七二七）十一月四
日，囑誡弟子。十一月五日，令侍人散去，右脅安臥而卒。享年一百五十六歲。謚
曰開元一切遍知三藏。
　　菩提流志於唐時來中國，故首曰唐。天竺即印度。三藏者，經律論。遍通經律
論，曰三藏法師，簡稱三藏。奉帝命譯經，故曰奉詔譯。
</檔>
