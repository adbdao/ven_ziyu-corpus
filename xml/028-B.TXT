<檔>
<篇>文殊師利所說不思議佛境界經釋義</篇>
文殊師利所說不思議佛境界經釋義
　　　　<節>釋經文</節>
　　<經>【如是我聞。一時佛在舍衛國。祇樹給孤獨園。與大比丘眾一千人菩薩十
　　　千人俱。復有欲界諸天子色界諸天子及淨居天子。并其眷屬無量百千周
　　　匝圍繞。供養恭敬聽佛說法。】</經>
　　佛於雙樹間將取涅槃，阿難請問於佛，佛滅後結集經典時，經首置何文字？佛
言經首應置如是我聞一時佛在某處與某些人在一起，說此經典。
　　此所謂證信序，以六種成就，成就此證信序。如是乃信成就，如是之法，信為
佛所說。我聞乃聞成就，是阿難自稱。意謂佛如是說，我如是聞，無有錯誤。
　　佛成道夜，阿難始生，何得聞佛四十九年所說經典？因為阿難因佛得聞持三昧
，盡憶過去無量千萬億諸佛法藏。如法華經授學無學人記品云，阿難聞佛授記已，
即時憶念過去無量千萬億諸佛法藏，通達無礙，如今所聞，亦識本願。所以阿難能
傳佛法藏。世尊然燈，阿難傳燈。
　　一時乃時成就，係佛說經之時。
　　佛乃說法之主，是主成就。或者有人疑云，此經乃文殊師利所說，何得稱佛為
說法之主？此有二意，一、法因佛弘，佛是法王法主。二、佛以二諦說法，無論菩
薩說，弟子說，天說，化人說，只要不違二諦，都是佛說。
　　在舍衛國祇樹給孤獨園，乃說法之處，六成就中是處成就。其國本名憍薩羅，
為別於南方之憍薩羅國，故以舍衛城名其國。新譯作室羅伐城，譯為豐德。佛世時
波斯匿王居此。給孤獨長者，購園建精舍供佛。其園原為祇陀太子所有，給孤獨長
者以黃金布地買之。然園中之樹無法以金布之，仍屬祇陀太子所有。於是太子隨喜
功德，以樹供佛，故名祇樹給孤獨園。
　　與大比丘眾一千人菩薩十千人俱，乃眾成就。比丘有三義，即乞士、破惡、怖
魔。乞士有二義，一、既出妻兒家，不事蓄積，理應乞食清淨自活。二、為令眾生
捨慳貪，種福田行布施，故行乞食。破惡者，比丘出家，破殺盜婬惡口妄語綺語兩
舌等七支惡。怖魔亦有二義，一、比丘捨身命乞食清淨自活，破七支惡自了生死，
故令魔恐怖。二、比丘出家，佛眷屬增盛，魔眷屬損減，故令魔恐怖。「眾」是僧
眾，亦名僧伽、僧祇、僧團。
　　菩提薩陲，簡稱曰菩薩。菩提譯覺，薩陲譯有情，所以菩薩譯為覺有情。自既
覺悟，復覺悟眾生，名覺有情。自覺者上求佛道，覺悟其他有情者，是下化眾生，
故上求下化之人，名為菩薩。
　　欲界有六天，四王、忉利、夜摩、兜率、化樂、他化自在，故稱欲界諸天子。
色界有十八天，梵眾、梵輔、大梵、少光、無量光、光音、少淨、無量淨、遍淨、
無雲、福生、廣果、無想、無煩、無熱、善見、善現、色究竟。其中無想天係外道
天，無煩無熱善見善現色究竟五天，為淨居天。如是等諸天子，皆來供養恭敬聽佛
說法。
　　<經>【爾時佛告文殊師利菩薩言。童子。汝有辯才善能開演。汝今應為菩薩大
　　　眾宣揚妙法。時文殊師利菩薩白佛言。世尊。佛今令我說何等法。佛言
　　　童子。汝今應說諸佛境界。】</經>
　　稱菩薩曰童子，因菩薩處佛因地，是法王之子，故稱童子。佛令文殊宣說諸佛
不思議境界。
　　<經>【文殊師利菩薩言。世尊。佛境界者。非眼境界。非色境界。非耳境界。
　　　非聲境界。非鼻境界。非香境界。非舌境界。非味境界。非身境界。非
　　　觸境界。非意境界。非法境界。無如是等差別境界。是乃名為諸佛境界
　　　。】</經>
　　世人所謂境界者，不外六根六塵。而佛境界者，非六根六塵。何以故？因為根
塵是生滅法，變壞法。而佛境界不生不滅，不常不斷，不一不異，不來不去，故六
根六塵非佛境界。
　　同時眼鼻耳舌身意，各有差別相。色聲香味觸法，各有差別相。凡有差別相者
，皆是虛妄法。何以故？以差別相者，依他起故。凡依他起者，皆虛妄法。而佛境
界，是一真法界，於一真法界中，諸法性相常住，無如是等差別。故無如是等差別
境界，乃名諸佛境界。
　　<經>【世尊。善男子善女人。有欲入於佛境界者。以無所入而為方便乃能悟入
　　　。】</經>
　　何故以無所入為方便，乃能悟入佛境界？因為一真法界，猶若虛空。若謂其有
，卻無形無相。若有形相，何名虛空？若謂其無，卻是橫遍豎窮。若謂其無，請問
何處不是虛空。在此種情形下，虛空無所入，亦無所出。若謂入虛空者，當是以虛
空入虛空也。佛境界亦復如是，以無差別故，以無能所故，一真法界不入一真法界
，佛境界不入佛境界。故以無所入為方便，而悟入佛境界。
　　<經>【爾時文殊師利菩薩白佛言。世尊。如來於何等境界而得菩提。佛言童子
　　　。我於空境界得菩提。諸見平等故。無相境界得菩提。諸相平等故。無
　　　願境界得菩提。三界平等故。無作境界得菩提。諸行平等故。童子。我
　　　於無生無起無為境界得菩提。一切有為平等故。】</經>
　　爾時文殊菩薩請問佛言，如來於何等境界而得菩提？換句話說，如來於何等境
界成正等正覺？
　　佛言我於空境界得菩提，諸見平等故。因為一真法界無有分別，無能見所見。
於一真法界中，雖有知見，而心無所住，以心無所住故，所以是空境界，諸見平等
。如此諸法空性，即名菩提，是以佛於空境界得菩提。
　　於無相境界得菩提，諸相平等故。一真法界無有分別，無形無相。既無形相，
當不生不滅，不常不斷，不一不異，不來不去，是佛境界。諸相平等，不取於相如
如不動，即名菩提。以無住心契無相法，即證菩提。故佛於無相境界證菩提。
　　無願境界得菩提，三界平等故。願者願求也，取著也，無願則無願求無取著。
何以故？三界平等故。三界平等者，三界無界，等同空花。於中不可願求，不可取
著。三界無界，即是一真法界，即是菩提性，故佛於無願境界得菩提。
　　無作境界得菩提，諸行平等故。一真法界無有分別，清淨寂靜平等不動，無有
造作行。清淨寂靜平等不動，即是菩提，故佛於無作境界得菩提。
　　我於無生無起無為境界得菩提，一切有為平等故。無起即是無生，無生法忍亦
名無起法忍。無為即無生，所謂有為，有生住滅三相，無有生住滅三相，假名無為
。諸有為法，緣成無性，如幻如化，故無生無起無為。諸法以無性為性，無性能隨
緣，隨緣成萬法，萬法緣成皆無性。是以一切有為法皆無性，皆如夢幻泡影，故說
一切有為平等。無性即是無上佛菩提，故佛於無生無起無為境界得菩提。
　　<經>【時文殊師利菩薩復白佛言。世尊。無為者是何境界。佛言。童子。無為
　　　者非思量境界。文殊師利菩薩言。世尊。非思量境界者是佛境界。何以
　　　故。非思量境界中無有文字。無文字故。無所辯說。無所辯說故。絕諸
　　　言論。絕諸言論者。是佛境界也。】</經>
　　文殊菩薩問佛，無為是何境界？如果具足說，應是空、無相、無願、無作、無
生無起無為是何境界？
　　佛答言，空乃至無為，是非思量境界。文殊菩薩答言，非思量境界，即是佛境
界。
　　非思量境界，離心緣相；無有文字，離文字相；無所辯說絕諸言論，則離言語
相。離心緣相文字相言語相，即是空、無相、無願、無作、無生無起無為境界，這
便是佛境界也。
　　<經>【爾時世尊問文殊師利菩薩言。童子。諸佛境界當於何求。文殊師利菩薩
　　　言。世尊。諸佛境界。當於一切眾生煩惱中求。所以者何。若正了知眾
　　　生煩惱。即是諸佛境界故。此正了知眾生煩惱。是佛境界。非是一切聲
　　　聞辟支佛所行之處。】</經>
　　爾時世尊問文殊菩薩言，諸佛境界當於何求？意即空境界、無相境界、無願境
界、無作境界、無生無起無為境界，乃至一真法界，當於何求？
　　文殊菩薩答言，當於一切眾生煩惱中求。因為一切眾生煩惱，是因緣所生法，
無有自性無有分別，無所有不可得。所以當體即是空、無相、無願、無作、無生無
起無為，當體即是一真法界。所以若正了知一切眾生煩惱無性無分別無所有，即是
無上菩提，即是諸佛境界也。所謂煩惱無性即菩提，菩提任緣成煩惱。這種境界，
非是一切聲聞辟支佛所行境界，以一切聲聞辟支佛，偏空滯寂有住有著故。聲聞辟
支佛人，行於無常苦空。而佛境界徹達畢竟空，於畢竟空中，一切法不可得，一切
法無性，一切法如如，一切法無礙，一切法平等，一切法究竟寂滅。故非聲聞辟支
佛所行處。
　　<經>【爾時世尊復語文殊師利菩薩言。童子。若佛境界即於一切眾生煩惱中求
　　　者。諸佛境界有去來乎。文殊師利菩薩言。不也世尊。諸佛境界無來無
　　　去。】</經>
　　世尊語文殊菩薩言，一切眾生煩惱是生滅法，生滅法有來有去。如果佛境界於
一切眾生煩惱中求，那麼諸佛境界亦有生滅來去嗎？
　　文殊菩薩答言，諸佛境界無有生滅來去。因為一真法界為諸佛境界，一真法界
無有分別，無有分別則不可得，不可得則是無性。若法無性，是無有其法。以法無
所有故，所以無有生滅來去。空即無性，故空無生滅來去；無相即無性，故無相無
生滅來去；無願即無性，故無願無生滅來去；無作即無性，故無作即無生滅來去；
無生無起無為即無性，故無生無起無為無有來去。是知諸佛境界，無有來去。
　　<經>【佛言童子。若諸佛境界無來無去者。云何而言若正了知眾生煩惱。即是
　　　諸佛境界耶。文殊師利菩薩言。世尊。如諸佛境界無來無去。諸煩惱自
　　　性亦復如是無來無去。】</經>
　　世尊問言，若諸佛境界無來無去，如何言正了知眾生煩惱，即是諸佛境界呢？
眾生煩惱，豈非生死來去嗎？文殊菩薩答言，若正了知煩惱自性，亦復無來無去呀
。
　　文殊菩薩何故如是答？原來煩惱是因緣生法，因緣生法如幻如化即無自性。所
以一切眾生煩惱，即是空、無相、無願、無作、無生無起無為，是故亦無來無去。
所以說煩惱即菩提，因為煩惱無性即菩提故。
　　<經>【佛言童子。何者是諸煩惱自性。文殊師利菩薩言。世尊。佛境界自性。
　　　即是諸煩惱自性。世尊。若佛境界自性。異諸煩惱自性者。如來則非平
　　　等正覺。以不異故。於一切法平等正覺說名如來。】</經>
　　佛問文殊言，何為諸煩惱自性？文殊菩薩答言，佛境界自性，即是煩惱自性。
　　佛境界自性者，無性也。諸煩惱自性，亦無性也。故佛境界自性，即煩惱自性
。無性即無分別，無分別則不二不異平等如如。平等如如，即一真法界性。如果佛
境界自性異於煩惱自性，則有二有別非平等如如。若非平等如如，則不名佛證平等
正覺。佛證平等正覺者，即證諸法如義也。
　　<經>【爾時世尊復語文殊師利菩薩言。童子。汝能了知如來所住平等法不。文
　　　殊師利菩薩言。世尊。我已了知。佛言童子。何者是如來所住平等法。
　　　文殊師利菩薩言。世尊。一切凡夫。起貪瞋癡處。是如來所住平等法。】</經>
　　世尊復問文殊菩薩言，汝能了知如來所住平等法嗎？文殊菩薩言，我已了知。
　　佛所住平等法，名阿耨多羅三藐三菩提。經云無有定法，是名阿耨多羅三藐三
菩提。無有定法者，法無自性也。無性能隨緣，隨緣成萬法。萬法任緣成，悉歸於
無性。無性隨緣成萬法者，一生萬法也。一生萬法者，實相諸法也。萬法任緣悉無
性者，萬法歸一也。萬法歸一者，諸法實相也。此法甚深，唯佛與佛方能究盡。文
殊師利係佛再來，故對於此法已經了知。
　　佛復問言，何者是如來所住平等法？文殊菩薩言，一切凡夫起貪瞋癡處，是如
來所住平等法。
　　我們已經知道，如來所住平等法，是無上菩提。經云是法平等，無有高下。何
以說一切凡夫起貪瞋癡處，是如來所住平等法昵？因為一切凡夫所起貪瞋癡，皆因
緣所生法。因緣生法，便無自性。凡夫三毒煩惱既由無性隨緣起，故凡夫起貪瞋癡
處，即是如來所住平等法界。
　　<經>【佛言童子。云何一切凡夫起貪瞋癡處。是如來所住平等法。文殊師利菩
　　　薩言。世尊。一切凡夫於空無相無願法中起貪瞋癡。是故一切凡夫起貪
　　　瞋癡處。即是如來所住平等法。】</經>
　　佛問言，何故一切凡夫起貪瞋癡處，是如來所住平等法？文殊菩薩答言，佛所
住平等法，係空無相無願無作無生無起無為。而一切凡夫即於空無相無願法中，起
貪瞋癡也。因為空無相無願等，即是無自性。無性能隨緣，故於其中起貪瞋癡也。
　　<經>【佛言童子。空豈是有法而言於中有貪瞋癡。文殊師利菩薩言。世尊。空
　　　是有。是故貪瞋癡亦是有。】</經>
　　佛言如此說來，空豈不是有法了嗎？因為空是有法，於中方有貪瞋癡故。若空
是無，於無中焉有貪瞋癡？文殊菩薩言，世尊！空是有法，貪瞋癡亦是有法。
　　文殊菩薩為何如此作答？因為無性是謂空，而空非是斷滅。如果有外為空，那
便是斷滅空。今無性為空，空無性故，則不礙有。有無性故，則不礙空。空不礙有
，全空為有，有不礙空，全有即空。全空即有，非有外空，是謂真空。如果有外空
，便是斷滅空，是謂邪空。全有即空，非空外有，是謂妙有。如果空外有，便是定
性有，是謂常邊有。有是緣起，空是性空。緣起無性，當體即是性空。性空隨緣，
當體便是緣起。故性空不異緣起，緣起不異性空，性空即是緣起，緣起即是性空。
是故空不異有，有不異空，空即是有，有即是空。全空之有，有是幻有。幻有非實
，非實即空，故空即全有之空。所以文殊菩薩言，空即是有，貪瞋癡亦是有。
　　<經>【佛言童子。空云何有。貪瞋癡復云何有。文殊師利菩薩言。世尊。空以
　　　言說故有。貪瞋癡。亦以言說故有。如佛說比丘。有無生無起無作無為
　　　。非諸行法。此無生無起無作無為。非諸行法。非不有。若不有者。則
　　　於生起作為諸行之法。應無出離。以有故言出離耳。此亦如是。若無有
　　　空。則於貪瞋癡無有出離。以有空故說離貪等諸煩惱耳。】</經>
　　佛問文殊菩薩，空為何是有？貪瞋癡為何是有？文殊菩薩答言，空以言語相文
字相故有，貪瞋癡以言語相文字相故有。
　　一切法性，本來空寂，不可知不可見不可分別。以言語相文字相故，始可知可
見可分別，言語相文字相即是有，故空以言語相文字相而有。然言語文字相是幻有
，幻有者其性本空。故性空無以見，以幻有而見。幻有不自立，以性空而立。此即
理不自見，以事而見其理。事不自成，因理而成其事。
　　如佛說比丘下，是舉例作證。例如佛曾語諸比丘言，凡是一切行法，皆是無常
，故佛說諸行無常。而佛告諸比丘，無生無起無作無為，非常非無常，故無生無起
無作無為不是行法。換句話說，生、起、作、為，皆當遠離。如此說來，無生無起
無作無為，豈非有法嗎？因為有無生，佛始教比丘離乎生法，而證無生法；因為有
無起無作無為，佛始教比丘離乎有起有作有為，證無起無作無為。若無有無生無起
無作無為，則於生起作為諸法，不應出離。以有無生無起無作無為，乃言出離生起
作為，證無生無起無作無為也。是知無生無起無作無為，以名字而有。若不借假名
，佛何以教化比丘？
　　此空與貪瞋癡亦復如是，空貪瞋癡，名出離諸煩惱也。故以有空故，說出離貪
瞋癡諸煩惱。
　　<經>【佛言童子。如是如是。如汝所說。貪瞋癡等一切煩惱。莫不皆住於空之
　　　中。】</經>
　　佛即印可曰，如是如是！如汝所說。貪瞋癡等乃至一切法，莫不皆住於空中。
畢竟空中建立一切法，一切法皆歸畢竟空。畢竟空中建立一切法者，諸法也。一切
法皆歸畢竟空者，諸法實相也。
　　<經>【文殊師利菩薩復白佛言。世尊。若修行者。離貪瞋等而求於空。當知是
　　　人未善修行不得名為修行之者。何以故。貪瞋癡等一切煩惱即空故。】</經>
　　文殊菩薩進一步白佛言，雖然如此，若修行者，離乎貪瞋癡而求於空，是人則
是有所得心，未名善修行者。何以故？因為貪瞋癡一切煩惱，體皆虛妄，如幻非實
即是空寂。無法纏縛，亦無法可離。既云性空，即是不可得，既不可得，云何可求
？故起心離貪瞋癡，是有所得心，起心求空，亦是有所得心。以有所得心而求，決
定不得佛法。故古德云，無人縛汝，不用求解。
　　<經>【爾時世尊復語文殊師利菩薩言。童子汝於貪瞋癡。為已出離為未離乎。
　　　文殊師利菩薩言。世尊。貪瞋癡性即是平等。我常住於如是平等。是故
　　　我於貪瞋癡。非已出離亦非未離。】</經>
　　世尊問文殊菩薩言，汝於貪瞋癡為已出離，為未出離？文殊菩薩答言，貪瞋癡
性即是平等，故我於貪瞋癡，非已出離，亦非未出離。
　　云何貪瞋癡性平等？貪瞋癡性無性，故平等；其性本空，故平等；無所有故平
等，不可得故平等，無分別故平等。何故貪瞋癡性無所有，不可得，無分別？以貪
瞋癡體即虛妄，無性為性故。
　　以貪瞋癡性，無性、空、無所有、不可得、無分別故，所以出離未出離，均不
可得。
　　<經>【世尊。若有沙門婆羅門。自見離貪瞋癡。見他有貪瞋癡。即是二見。何
　　　謂二見。謂斷見常見。所以者何。若見自身離貪瞋癡即是斷見。若見他
　　　身有貪瞋癡即是常見。】</經>
　　以貪瞋癡不可得故，若有沙門婆羅門，自見離貪瞋癡，或見他人有貪瞋癡，便
是二見。因為二見，便是於畢竟空中，生有所得心也。
　　無論佛道或外道，凡出家者皆稱沙門。婆羅門係印度四姓之一，奉事大梵天，
修淨行者。
　　何謂二見？謂斷見常見。
　　總之，於有外執空，便是斷見。於空外執有，便是常見。當知空非有外空，有
無性當體即空。有非空外有，空隨緣當體即有。以性空方能隨緣，法隨緣成即是有
。以隨緣便無自性，法無自性便是空。故心經曰，色不異空，空不異色，色即是空
，空即是色。
　　若自見離貪瞋癡，便是於有外求空，故成斷見，若見他人有貪瞋癡，便是於空
外取有，故成常見。若見有不異空，空不異有，有即是空，空即是有，於是無所住
而生其心。心無所住，則離二邊不住於中，是之謂無上菩提。
　　<經>【世尊。如是之人非為正住。夫正住者。不應於己見勝謂他為劣故。】</經>
　　世尊？如是之人，非為正住。正住者，無所住也。故謂己見勝，謂他為劣，是
心有所住，非正住也。
　　<經>【爾時世尊復語文殊師利菩薩言。童子。若如是者。住於何所名為正住。
　　　文殊師利菩薩言。世尊。夫正住者無有所住。住無所住。是乃名為正住
　　　之耳。】</經>
　　世尊問言，住於何所，名為正住？文殊菩薩言，無所住是名正住。
　　<經>【佛言童子。豈不以住於正道為正住耶。文殊師利菩薩言。世尊。若住正
　　　道則住有為。若住有為則不住於平等法性。何以故。有為法有生滅故。】</經>
　　佛問言，難道不以住於正道，為正住嗎？文殊菩薩答言，世尊！若住於正道，
則是有所住，有所住則住於有為。有為法有生住滅三相，有生住滅三相則非平等。
若非平等，則非空、無相、無願、無作、無生無起無為。故不應有所住於正道也。
　　<經>【爾時世尊復語文殊師利菩薩言。童子。無為是數法不。文殊師利菩薩言
　　　。世尊。無為者非是數法。世尊。若無為法墮於數者。則是有為非無為
　　　也。】</經>
　　世尊問言，無為是數法不？
　　色法心法等有為法，名數法。故數法是生滅法，有數量法。如果廣說，五陰十
二入十八界等有為法數量法，皆為數法。
　　佛問無為是不是數法呢？文殊菩薩答言，無為非是數法。若無為墮於數者，則
是有為，非是無為了。
　　<經>【佛言童子。一切聖人得無為法不有數耶。文殊師利菩薩言。世尊。非諸
　　　聖人證於數法。已得出離諸數法故。】</經>
　　佛問言，一切聖人，皆以無為法而有差別。豈不是有數嗎？文殊菩薩答言，非
是諸聖人證於數法，而是諸聖人已得出離有為，出離數法，而其出離的程度深淺不
同，故說一切賢聖以無為法而有差別也。
　　<經>【爾時世尊復語。文殊師利菩薩言。童子。汝為成就聖法。為成就非聖法
　　　。文殊師利菩薩言。世尊。我不成就聖法。亦不成就非聖法。世尊。如
　　　有化人。為成就聖法。為成就非聖法。佛言童子。化人不可言成就聖法
　　　。亦不可言成就非聖法。文殊師利菩薩言。世尊。佛豈不說一切諸法皆
　　　如幻化。佛言如是。文殊師利菩薩言。世尊。一切諸法如幻化相。我亦
　　　如是。云何可言成就聖法成就非聖法。】</經>
　　世尊復問文殊菩薩言，汝是成就聖法？還是成就非聖法呢？文殊菩薩言，我不
成就聖法，亦不成就非聖法。
　　因為一切諸法，無非因緣所生，因緣生法，其性空寂，其相如幻如化。因緣生
法，皆係幻有徒具假名。例如國家，國家係土地人民主權等因緣而有，當知國家不
過是抽象假名，無有實體。家庭係親緣眷屬所成。當知家庭只是一假名。如果家庭
有實體者，應該離開親緣眷屬等成員，還有家庭。人係五陰──色受想行識諸因緣
所成，當知「人」只是假名。五陰亦非自性有，亦是因緣有，故經云五陰皆空。其
性既空，當知亦是假名。世間法亦復如是，例如原子係電子所構成，當知原子無實
體，只是假名而已……所以小至原子，乃至無量小，大至天體，乃至無量大，一切
諸法，無非因緣生，無非是空，無非是假名。
　　假名則無實，無實則無所有不可得無住無礙無形無相。無住無礙無形無相，則
橫遍豎窮。若謂其有，何處定是？若謂其無，何處不是？世人不知，名之為宇宙。
其實謂為宇宙，當有分別，當有起止生滅，來去變化。而此法不生不滅，不一不異
，不斷不常，不來不去。雖畢竟空寂，而萬法森羅，雖萬法森羅，而畢竟空寂。猶
一水含萬波，萬波入一水。一虛空現十方虛空，十方虛空盡入一虛空。一真法界現
十法界，十法界盡歸一真法界。如此之法，於佛法中有多名，而其名皆假。或名法
界，或名實相，或名中道，或名阿耨多羅三藐三菩提、真如、第一義空、究竟涅槃
、佛，乃至眾生。
　　何故亦名眾生？因為眾生亦因緣生法，亦是空，亦是假名，亦是中道義。此即
中論所云，因緣所生法，我說即是空，亦為是假名，亦是中道義也！
　　於此法中，一切諸法皆如幻化，故文殊菩薩言，我不成就聖法，亦不成就非聖
法。
　　<經>【爾時世尊復語文殊師利菩薩言。童子。若如是者。汝何所得。文殊師利
　　　菩薩言。世尊。我得如來平等無自性境界。】</經>
　　爾時佛復語文殊菩薩言，汝於佛境界何所得？文殊菩薩言，我得如來平等無自
性境界。
　　平等者，無有分別無能無所。無能無所，即是無所得，故平等法即是無所得。
法無自性，即是無所有，無所有即是無所得。空、無相、無願、無作、無生無起無
為，即是平等無自性境界，如此境界即是無所得。是知無所得是佛法，有所得即外
道法。文殊菩薩所謂得如來平等無自性境界者，即無所得也。
　　<經>【佛言童子。汝得佛境界耶。文殊師利菩薩言。若世尊於佛境界有所得者
　　　。我亦得於諸佛境界。】</經>
　　佛言，汝得佛境界嗎？文殊菩薩言，如果世尊於佛境界有所得者，我亦得於佛
境界。
　　事實上佛於空無相無願無作無生無起無為境界，無住為住，住於無住。無得為
得，得於無得。無住無得，是實智照真諦。無住為住，無得為得，是權智照俗諦。
俗諦是依他起法，法依他起，便無自性，無自性法體即虛妄。凡夫執虛妄為實有，
便成遍計執。佛如實知依他起法無自性，空無相無願無作無生無起無為即無自性，
於是依他起當體即是圓成實。故權照俗時，當下即是實照真也。
　　佛證此法，文殊菩薩亦證此法，故菩薩言若世尊於佛境界有所得者，我亦得於
諸佛境界。
　　<經>【時長老須菩提。問文殊師利菩薩言。大士。如來不得佛境界耶。文殊師
　　　利菩薩言。大德。汝為得聲聞境界不。須菩提言。大士。聖心解脫無有
　　　境界。是故我今無境界可得。文殊師利菩薩言。大德。佛亦如是。其心
　　　解脫無有境界。云何而謂有所得乎。】</經>
　　長老須菩提言，大士！佛不得佛境界嗎？大士是菩薩的異名。
　　文殊菩薩以問為答曰，大德！汝得聲聞境界否？聲聞境界，亦是以無為法而有
差別的，不過聲聞人於無為法中，沉空滯寂而已。故大般涅槃經，謂聲聞人不見佛
性。
　　云何聖心解脫無有境界？放下有所得心，即是聖心解脫無有境界也。何以故？
因為一切法畢竟空，一切法無相無願無作無生無起無為，云何可得？當知凡有所得
，其心即被法縛矣。
　　故文殊菩薩言，佛亦如是，其心解脫無有境界，云何而謂有所得乎？
　　<經>【須菩提言。大士。汝今說法。可不將護初學心耶。文殊師利菩薩言。大
　　　德。我今問汝。隨汝意<答>答。</答>如有良醫欲治人病。為將護病人心故。不與
　　　辛酸鹹苦應病之藥。能令其人病得除差至安樂不。答言不也。文殊師利
　　　菩薩言。大德。此亦如是。若說法師。為將護初學心故。隱甚深法而不
　　　為說。隨其意欲演淺義。能令學者出生死苦至涅槃樂。無有是處。】</經>
　　須菩提言，大士！你宣說如此高深的法，難道不將護初學之心嗎？
　　我們要知道，將護初學心者，絕不可順其邪念心而歪曲正法。而是要以正法化
導，對治其邪念心。文殊菩薩舉譬喻言，譬如醫師醫病，不能只為將護病人之心，
而不與辛酸鹹苦之藥。度化初學亦復如是，若說法師只為將護初學之心，隱甚深正
法而不為說，只隨初學之意欲說些粗淺義，是不能令學者出生死苦至涅槃樂的。
　　<經>【說是法時。眾中有五百比丘僧。諸漏永盡心得解脫。八百諸天子。遠塵
　　　離垢得法眼淨。復有七百諸天子。聞其辯才深生信樂。皆發阿耨多羅三
　　　藐三菩提心。】</經>
　　文殊師利說是法時，五百比丘諸漏永盡心得解脫。諸漏者，係欲漏有漏無明漏
。欲漏者，欲界之煩惱。有漏者，色界無色界之煩惱。無明漏者，三界內之無明。
此三種漏，總在三界內。此五百比丘，見思惑已斷，三漏永盡。心得解脫，是斷盡
煩惱障。若以五住地煩惱言，四住地煩惱斷，則心得解脫。四住地煩惱者，即見一
處住地（見惑）、欲愛住地（欲界思惑）、色愛住地（色界思惑）、有愛住地（無
色界思惑）。所以四住地煩惱即見思惑，四住煩惱斷，名斷煩惱障。若無明住地斷
，則五住全斷成佛。
　　四住煩惱斷，見思惑斷，煩惱障斷，心得解脫，則出三界得涅槃。無明住地煩
惱斷，名慧解脫，斷所知障則證菩提。佛五住齊斷，則證無上菩提，究竟涅槃。
　　此五百比丘諸漏已盡，見思煩惱已斷，心得解脫，已出三界，已證無漏，已得
涅槃。此是四果阿羅漢也。
　　八百諸天子，遠塵離垢得法眼淨。初果人於四住煩惱中，見一處住地頓破，見
惑頓除。永離三途惡障，不失人天之報，故曰遠塵離垢。見一切法清淨，故曰法眼
淨。此人已證初果，最多七番生死，即可永離欲界。
　　七百諸天子，皆發阿耨多羅三藐三菩提心。此是大乘根機，發無上菩提心修無
上佛道。論其位次，應在初住，以登初住名發心住。
　　<經>【爾時須菩提復白文殊師利菩薩言。大士。汝頗亦於聲聞乘。而生信解。
　　　又以此乘法度眾生不。文殊師利菩薩言。大德。我於一切乘皆生信解。
　　　大德。我信解聲聞乘。亦信解辟支佛乘。亦信解三藐三佛陀乘。】</經>
　　須菩提復白文殊菩薩言，汝於聲聞乘亦生信解嗎？亦以聲聞乘法度眾生否？文
殊菩薩答言，我於一切乘皆生信解。我信解聲聞乘，亦信解辟支佛乘，亦信解三藐
三佛陀乘。
　　三藐三佛陀，亦作三藐三菩提。譯作正遍知或等正覺。不過三藐三佛陀是約人
言，三藐三菩提是約法言。三藐三佛陀乘者，一佛乘也。
　　文殊菩薩是一乘人，何故言信解一切乘呢？因為一乘者，一切乘皆歸一乘。非
是於一切乘外，另有一乘。此法只是一出一入而已。若論其出，則一乘出一切乘。
若論其入，則一切乘皆入一乘。一真法界，法爾如是。如果一乘外有一切乘，一切
乘外另有一乘，何得謂一真法界？當知於一真法界中，一即一切，一切即一，諸法
實相，實相諸法。法本不二，所謂一乘，或一切乘者，唯是心造耳。一即一切，無
分別而分別，一生萬法也。一切即一，分別而無分別，萬法歸一也。是故文殊菩薩
言，我於一切乘皆生信解。
　　<經>【須菩提言。大士。汝為是聲聞。為是辟支佛。為是三藐三佛陀耶。文殊
　　　師利菩薩言。大德。我雖是聲聞。然不從他聞。雖是辟支佛。而不捨大
　　　悲及無所畏。雖已成正等覺。而於一切所應作事未休息。】</經>
　　須菩提問言，汝是聲聞？是辟支佛？抑是佛？
　　經云若有定法，即非阿耨多羅三藐三菩提。須菩提此問，即落入定法矣，的是
聲聞乘見也。
　　我們說過，一即一切，一切即一。一即一切是無分別而分別，無分別而分別是
理不礙事。一切即一是分別而無分別，分別而無分別是事不礙理。如是互攝互入，
圓融無礙，重重無盡，則是事事無礙。這種圓融無礙重重無盡，便是一真法界。
　　雖是聲聞，然是自性所顯，故曰不從他聞，此是事不礙理也。雖是辟支佛，而
不捨大悲度化眾生，入生死而無所畏，是理不礙事也。雖成正等覺，而於一切所應
作事，未嘗休息，是事事無礙，互攝互入重重無盡也。
　　<經>【須菩提又問言。大士。汝云何是聲聞。答曰。我恒為一切眾生說未聞法
　　　。是故我為聲聞。】</經>
　　須菩提問，汝云何是聲聞？
　　所謂聲聞者，師以音聲說法，弟信受聽聞。師弟緣合，無乖於法，謂之聲聞。
故文殊菩薩言，我恒為一切眾生說未聞法，是故我為聲聞。
　　<經>【又問言。汝云何是辟支佛。答曰。我能了知一切諸法皆從緣起。是故我
　　　為辟支佛。】</經>
　　須菩提問，汝云何是辟支佛？
　　辟支佛者，重於義理。一切諸法皆從緣起，其理性皆空。不過辟支佛會理沉空
，而菩薩行空不證，如此差別而已。以菩薩亦行空理故，所以文殊菩薩言，我為辟
支佛。
　　<經>【又問言。汝云何是三藐三佛陀。答曰。我常恒覺一切諸法體相平等。是
　　　故我為三藐三佛陀。】</經>
　　須菩提又問，汝云何是三藐三佛陀？文殊菩薩答言，我常恒覺知一切諸法，體
性和事相平等。
　　一切諸法，性不礙相，相不礙性，性相圓融，曰性相平等；一切諸法，無決定
體相，曰性相平等；一切諸法，無所有不可得，曰性相平等；一切諸法，相即無相
，如萬波之同一水，曰性相平等；一切諸法，互攝互入無有障礙，曰性相平等；一
切諸法，空、無相、無願、無作、無生無起無為，曰性相平等；一切諸法，無有高
下，曰性相平等；一切諸法，一法界故，無增無減，不生不滅，不常不斷，不一不
異，不來不去，曰性相平等。如是平等，有佛無佛，性相常住。文殊菩薩言，我常
恒覺知一切諸法，如此體相平等，同佛知見，故我為三藐三佛陀。
　　<經>【爾時須菩提又問言。大士。汝決定住於何地。為住聲聞地。為住辟支佛
　　　地為住佛地耶。文殊師利菩薩言。大德。汝應知我決定住於一切諸地。】</經>
　　爾時須菩提復問言，汝決定住於何地？文殊菩薩言，我決定住於一切諸地。
　　因為一切法無非佛法，佛地隨緣現一切地，一切地無性同一佛地。佛地是一，
眾生以惑業因緣，現有一切地。一切地虛妄現而無自性，故同一佛地。以如是故，
佛說一切眾生皆有佛性皆當成佛。眾生未成佛時本是佛，已成佛後還是佛。既然眾
生本來是佛，何故成為眾生？以惑業因緣，迷失本來，妄為眾生耳。以如是因緣，
文殊菩薩言，我決定住於一切諸地。
　　<經>【須菩提言。大士。汝可亦決定住凡夫地耶。答曰如是。何以故。一切諸
　　　法及以眾生。其性即是決定正位。我常住此正位。是故我言決定住於凡
　　　夫地也。】</經>
　　須菩提問言，汝既住於一切諸地，難道汝亦住於凡夫地嗎？文殊菩薩答言如是
！因為凡夫地其性即是決定正位故。
　　一切法及以眾生，皆是緣起無性，體本虛妄。虛妄無性，即是決定正性。何以
故？因為無性即是空無相無願無作無生無起無為，而空無相無願等，即是諸法正性
。故文殊菩薩言，一切諸法及以眾生，其性即是決定正位，我常住此正位，是故我
言住於凡夫地也。
　　<經>【須菩提。又問言。若一切法及以眾生。即是決定正位者。云何建立諸地
　　　差別。而言此是凡夫地。此是聲聞地。此是辟支佛地。此是佛地耶。文
　　　殊師利菩薩言。大德。譬如世間以言說故。於虛空中建立十方。所謂此
　　　是東方。此是南方。乃至此是上方。此是下方。雖虛空無差別。而諸方
　　　有如是。如是種種差別。此亦如是。如來於一切決定正位中。以善方便
　　　立於諸地。所謂此是凡夫地。此是聲聞地。此是辟支佛地。此是菩薩地
　　　。此是佛地。雖正位無差別。而諸地有別耳。】</經>
　　須菩提復問言，若一切法及以眾生，即是決定正位，於此決定正位中，云何建
立諸地差別呢？
　　當知諸法無性即是正位，而無性能隨緣，隨緣而有諸地差別也。譬如虛空是一
而無分別，然世間人以心量言說，建立十方虛空。謂此是東方虛空，此是南西北方
四維上下方虛空。雖立十方虛空，而不礙虛空是一。雖然虛空是一，而不礙立十方
虛空。一不礙多，是理借事顯。多不礙一，是事因理成。理事圓融，一切無礙。佛
以無礙智，於一說無量，於無量說一。於一說無量，是實智出方便智。於無量說一
，是方便智合於實智。所以佛於一切法決定正位中，以善權方便故，立諸地差別。
謂此凡夫地，聲聞地，辟支佛地，菩薩地，乃至佛地。這種道理，即是性空緣起，
緣起性空，無分別而分別，分別而無分別也。
　　<經>【爾時須菩提。復白文殊師利菩薩言。大士。汝已入正位耶。文殊師利菩
　　　薩言。大德。我雖已入亦復非入。】</經>
　　須菩提復白文殊菩薩言，大士！汝已入正位了嗎？文殊菩薩答言，我雖已入正
位，亦復非入。
　　菩薩與聲聞不同，聲聞乘人，既入無漏，急取涅槃，不敢再入生死。菩薩行空
不證，雖入無漏，而不取涅槃。大悲心切，為度眾生故，還入生死。猶如船師，雖
登彼岸，為渡人故，還來此岸，往返不停，無有休息。
　　<經>【須菩提言。大士。云何已入而非入乎。文殊師利菩薩言。大德應知。此
　　　是菩薩智慧善巧。我今為汝說一譬喻。諸有智人以譬喻得解。大德。如
　　　有射師其藝超絕。惟有一子特鍾心愛。其人復有極重怨讎。耳不欲聞眼
　　　不欲。或時其子出外遊行。在於遠處路側而立。父遙見之。謂是其怨
　　　執弓持箭控弦而射。箭既發已方知是子。其人巧捷疾走追箭。箭未至間
　　　還復收得。言射師者喻菩薩也。一子者喻眾生也。怨家者喻煩惱也。言
　　　箭者。此則喻於聖智慧也。大德當知。菩薩摩訶薩。以般若波羅蜜觀一
　　　切法。無生正位大悲善巧故。故不於實際作證。而住聲聞辟支佛地。誓
　　　將化度一切眾生至佛地矣。】</經>
　　須菩提言，大士！云何已入而非入呢？文殊菩薩言，此是菩薩智慧善巧，非是
聲聞人所能知者。
　　接著舉譬喻說明。譬如射師，射師者，譬如菩薩。唯有一子，一子者眾生也。
菩薩視眾生，愛如獨子，悲心至切。復有極重怨仇，菩薩視煩惱賊如怨家也。耳不
欲聞，目不欲見者，六根遠離煩惱不染煩惱也。或時其子出外遊行，在於遠處路側
而立者，六道生死為佛法邊外，故曰出外。生死路遙曰遠處。不行八正道曰路側。
身心不得安隱，譬如立而無座。其父遙見謂是怨仇者，眾生染於煩惱，以染煩惱故
，名為眾生。聲聞乘人，畏於生死煩惱，而捨眾生。菩薩不爾，愍念眾生而欲救拔
之。執弓持箭控弦而射者，譬喻菩薩具般若智慧，般若智慧猶若金剛，能破煩惱賊
也。箭既發已，是譬喻煩惱障已破。方知是子，譬喻愍念眾生，大悲心切，欲救眾
生而不捨也。箭未至間，還復收得者，菩薩為愍念眾生故，不斷煩惱障也。入生死
救拔也。
　　此是菩薩與聲聞乘不同之處，聲聞乘人，斷煩惱障後，厭苦情深，捨眾生而不
顧，急取涅槃。不來三界，不入生死，此是小乘。菩薩不爾，菩薩大悲心切愍念眾
生，思欲度脫。故不斷煩惱障，所謂留惑潤生。留惑潤生者，於煩惱中，留愛之一
念，潤生三界。若不如此，菩薩當與二乘無異也。待至金剛喻定以後，所知障與煩
惱障，一時頓斷。二障斷，二我空，二死了，法身圓顯。再由法起報，由報起化，
倒駕慈航，化現十方，普度一切。此是菩薩智慧善巧，二乘所不能也。
　　文殊菩薩言，大德當知，菩薩摩訶薩，以般若波羅蜜妙智慧觀一切，雖入無生
正位，然以大悲善巧故，不於涅槃作證。實際者，涅槃也。而示現聲聞辟支佛身，
誓將化度一切眾生成佛也。
　　<經>【爾時須菩提。又問文殊師利菩薩言。大士。何等菩薩能行此行。文殊師
　　　利菩薩言。大德。若菩薩。示行於世而不為世法所染。現同世間不於諸
　　　法起見。雖為斷一切眾生煩惱。勤行精進而入於法界不見盡相。雖不住
　　　有為亦不得無為雖處生死如遊園觀。本願未滿故。不求速證無上涅槃。
　　　雖深知無我而恒化眾生。雖觀諸法自性。猶如虛空。而勤修功德淨佛國
　　　土。雖入於法界見法平等。而為莊嚴佛身口意業故不捨精進。若諸菩薩
　　　。具如是行乃能行耳。】</經>
　　須菩提又問，何等菩薩能行此行？
　　當知得無生法忍菩薩方能行此行也，得無生法忍菩薩，智慧圓明，權實無礙。
於一切法無性能隨緣，隨緣不失性，雖證寂滅而不住涅槃，雖入生死而不滯生死。
　　菩薩示行於世，是無性隨緣，示現行於世間也。不為世法所染，是隨緣不失性
也。
　　無性（即無生）隨緣現同世間，然不於世間諸法起執著見。此是隨緣而不染也
。
　　雖為斷一切眾生煩惱勤行精進入於法界，而不見盡相。菩薩心無所住度盡一切
眾生而無眾生相也。四無量心云眾生無邊誓願度，煩惱無盡誓願斷，法門無量誓願
學，佛道無上誓願成。總說即無性能隨緣，隨緣不失性也。
　　雖不住有為，亦不得無為。無為非是有法，若有無為可得，則此無為應是有為
。只為對有為法，假立無為名而已。今有為既是虛妄，則無為何有？當知無性能隨
緣，則離無為，隨緣不失性，則離有為。故菩薩不住有為，亦不得無為。
　　雖處生死，如遊園觀。菩薩如實知生死如幻，故雖處生死如遊園觀。其本願誓
度一切眾生，故本願未滿，不求速證無上菩提。當知眾生者，佛之法身也。何以故
？所謂眾生者，五陰也。鳩摩羅什大師，譯五陰為五眾。心經云五陰皆空，五陰空
則不生不滅，故五陰空即佛法身也。
　　雖深知無我，是達無性也。而恒化眾生，是遍隨緣也。菩薩以此起波羅蜜行，
不變隨緣，隨緣不變。隨緣不變，深知無我也。不變隨緣，恒化眾生也。
　　雖觀諸法自性猶如虛空，而勤修功德淨佛國土。諸法自性無性，故猶如虛空。
而隨緣勤修功德，淨佛國土。自不為粗業謂之功，教他不為粗業謂之德。自不為粗
業，復令他不為粗業，謂之淨佛國土。
　　雖入於法界，見法平等，而為莊嚴佛身口意業故，不捨精進。法界有十，為佛
法界，及菩薩、緣覺、聲聞、天、人、阿修羅、鬼、畜生、地獄。除佛法界，大菩
薩入九法界度眾生，而如實知九法界同是一真法界。雖如實知一真法界，為度眾生
故，不捨精進。莊嚴佛身口意業，即是度眾生也。佛以相好光明度眾生，是莊嚴身
業。佛說法度眾生，是莊嚴口業。佛以神通變化度眾生，是莊嚴意業。
　　若諸菩薩具如是行，乃能行耳。
　　<經>【爾時須菩提復白文殊師利菩薩言。大士。汝今說此菩薩所行。非諸世間
　　　所能信受。文殊師利菩薩言。大德我今為欲令諸眾生永出世間。說諸菩
　　　薩了達世法出離之行。】</經>
　　須菩提言，大士！汝今說菩薩所行，係得無生法忍菩薩所行，非是其餘一般世
間所能信受者。須菩提的意思是說，一切世間只能信受世間法，無法信受波羅蜜法
。
　　文殊菩薩答言，我本不欲令諸世間，信受世間法。而是令諸世間出離世間，修
波羅蜜行。故為說諸菩薩了達世間無常法，而令眾生出離虛妄生死，登究竟彼岸也
。
　　<經>【須菩提言。大士。何者是世法。云何名出離。文殊師利菩薩言。大德。
　　　世間法者所謂五蘊。其五者何。謂色蘊受蘊想蘊行蘊識蘊。如是諸蘊。
　　　色如聚沫。受如浮泡。想如陽焰。行如芭蕉。識如幻化。】</經>
　　須菩提問言，何者是世間法？云何為出離？文殊菩薩答言，世間法者，所謂五
蘊。文殊菩薩先說明何為五蘊，然後再說云何出離。
　　有三種世間，所謂眾生世間，國土世間，五蘊世間。眾生是世間正報相，國土
是世間依報相，五蘊是世間依正二報的根本。故說五蘊，即是說一切世間法。五蘊
者，色受想行識也。
　　蘊是蘊聚義，謂此五法皆係多緣蘊聚所成。質礙名色，領納稱受，取相名想，
造作名行，了別名識。此五法既是眾緣和合而有，故體即虛妄。以虛妄故，現無常
相。色如聚沫，受如浮泡，想如陽焰，行如芭蕉，識如幻化，皆無常相也。
　　<經>【是故此中無有世間亦無諸蘊及以如是言說名字。若得是解心則不散。心
　　　若不散則不染世法。若不染世法即是出離世間法也。復次大德。五蘊諸
　　　法。其性本空。性空則無二。無二則無我我所。無我我所則無所取著。
　　　無所取著者即是出離世間法也。】</經>
　　以下說明云何出離。既然五蘊虛妄，於虛妄中無有世間，亦無諸蘊，其名字皆
假立。若了解世間本空，無所有不可得，則心絕攀緣。心絕攀緣則不散馳，心不散
馳，則不染世法。不染世法，名為出離世法也。
　　再者，五蘊本空，性空則無二無分別，無二無分別則無我及我所，無我我所，
則不以我取著我所。無所取著，即是出離世間法也。
　　<經>【復次大德。五蘊法者。以因緣有。因緣有故則無有力。無力則無主。無
　　　主則無我我所。無我我所則無受取。無受取則無執競。無執競則無諍論
　　　。無諍論者是沙門法。沙門法者知一切法。如空中響。若能了知一切諸
　　　法如空中響。即是出離世間法也。】</經>
　　再者，五蘊係因緣有，因緣有則無有力──無力者無自性也──無自性則無主
，無主則無我我所，無我我所則無受者，無受者則無執著爭競，無執競則無諍論，
無諍論是沙門法。沙門法者，如空中響。空中響猶登山高呼，則有迴響，此響虛妄
不實。若知一切法虛妄不實如空中響者，即是出離世間法也。
　　<經>【復次大德。此五蘊法同於法界。法界者則是非界。非界中。無眼界無色
　　　界無眼識界。無耳界無聲界無耳識界。無鼻界無香界無鼻識界。無舌界
　　　無味界無舌識界。無身界無觸界無身識界。無意界無法界無意識界。此
　　　中亦無地界水界火界風界虛空界識界。亦無欲界色界無色界。亦無有為
　　　界無為界。我人眾生壽者等。如是一切皆無所有。定不可得。若能入是
　　　平等深義。與無所入而共相應。即是出離世間法也。】</經>
　　五蘊法同於法界，而法界非界。非界者，無界也。大般若經五七四，曼殊師利
分云，一切法空，說為法界，即此法界，說為菩提。法界菩提，俱離性相，由斯故
說一切法空。五蘊皆空，空無有界，故曰無界。茲舉例說明，猶東方虛空，南西北
方四維上下虛空，同一虛空，而虛空無分四方四維上下，故曰法界者則是非界。五
蘊性空，亦復如是。
　　五蘊法同於法界者，諸法無相也，以法界無界故。猶萬波同於一水。諸法無相
者，諸法實相也。以無相法不生不滅，不生不滅即是實相。於實相中，諸法無界無
分別，猶萬波一水，水無分別也。是故無眼界色界眼識界，乃至無意界無法界無意
識界；無地水火風空識界；無欲界無色界無無色界；無有為界與無為界；無我人眾
生壽者界等。如是一切界皆無所有不可得，是為平等義。能入是平等義者，即無所
入，故曰與無所入而共相應。這便是出離世間法也。
　　<經>【說是法時會中比丘二百人。永盡諸漏心得解脫。各各脫身所著上衣。以
　　　奉文殊師利菩薩而作是言。若有眾生得聞於此甚深妙法應生信受。若不
　　　生信欲求證悟終不可得。】</經>
　　文殊菩薩說是法時，二百比丘永盡諸漏心得解脫。各脫所著上衣奉上文殊菩薩
，而作是言，如此甚深妙法，若不信而欲求證無上菩提者，終不可得也。
　　<經>【爾時長老須菩提語諸比丘言。汝何所得以何為證。諸比丘言。大德。無
　　　得無證是沙門法。所以者何。若有所得心則動亂。若有所證則自矜負。
　　　動亂矜負墮於魔業。若有自言我得我證。當知則是增上慢人。】</經>
　　長老須菩提問此二百比丘言，汝何所得？以何為證？
　　當知於畢竟空中，無有所得，無有所證。於無相、無願、無作、無生無起無為
，無有所得無有所證。若謂有得有證，即違空無相無願無作無生無起無為義。便是
無得謂得，無證言證，是增上慢人。
　　故諸比丘言，無得無證，方真是沙門。若心有所得，其心便隨境動亂。若有所
證，便矜持自負。動亂矜負，便墮魔業。若有自言我得我證者，便是增上慢人。
　　<經>【佛言。諸比丘。汝等審知增上慢義不。諸比丘答言。世尊。如我意者。
　　　若有人言我能知苦。是不知苦相而言我知。我能斷集證滅修道。是不知
　　　集滅道相。乃至而言我能修道應知此是增上慢人。所以者何。苦相者即
　　　無生相。集滅道相。即無生相。無生相者即是非相。平等相是諸聖人。
　　　於一切法得解脫相。是中無有知苦斷集。證滅修道。如是等相而可得者
　　　。若有眾生得聞如是一切諸法平等之義。而生驚怖。應知是為增上慢者
　　　。】</經>
　　佛問諸比丘言，汝等確實知道增上慢義否？諸比丘言，世尊！無苦集滅道，是
真實義。因為苦相集相滅相道相，即是畢竟空，即是無生。以四諦相，緣生無性故
。若有人言，我能知苦斷集證滅修道，此人實是不知畢竟空無生義，而妄謂知苦斷
集證滅修道。此者便是增上慢人。
　　所以者何？因為苦集滅道相，即是無生。無生相即是非相，即是平等相，以法
若無生，即無分別即無高下故。悟此無生相平等相，便是諸聖人，於一切法獲得解
脫相。所以於無生平等中，無分於知苦斷集證滅修道。如是無生平等相，無有可得
者。
　　若有眾生，聞此一切諸法平等之義，而生驚怖，不相信者，應知是為增上慢人
。
　　<經>【爾時世尊即告之言。善哉善哉。諸比丘。如汝所說。如是如是。須菩提
　　　。汝等當知此諸比丘。已於過去迦葉佛所。從文殊師利童子。得聞如是
　　　甚深之法。以聞法故疾得神通。今復得聞隨順不逆。須菩提。若復有人
　　　於我法中。得聞斯義生信解者。皆於來世見彌勒佛。若未發大乘意。於
　　　三會中悉得解脫若已發大乘意者。皆得住於堪忍之地。】</經>
　　佛印可曰，如是如是！復告須菩提云，汝等當知，此二百比丘，已在過去迦葉
佛時，從文殊師利得聞此甚深法。以聞此法故，疾得神通。今復得聞，故能隨順不
逆。
　　若復有人，於我法中得聞是經，生信解者，皆於來世見彌勒佛。
　　彌勒菩薩，今在兜率天內院。於第十小劫減劫中，人壽減至八萬歲時，距今五
十六億七千萬年，下生此土。於華林園，龍華樹下成道。三番法會普度眾生。
　　發大乘意，即發菩提心。未發大乘意者，於龍華三會悉得解脫。解脫者，斷煩
惱出三界也。已發大乘意者，皆得住於堪忍之地。堪忍地者，初地之異名也。
　　<經>【爾時善勝天子白文殊師利菩薩言。大士。汝常於此閻浮提中。為眾說法
　　　今兜率天上有諸天子。曾於過去值無量佛。供養恭敬種諸善根。然生在
　　　天中耽著境界。不能來此法會而有聽受。昔種善根今將退失。若蒙誘誨
　　　必更增長。惟願大士。暫往天宮。為彼諸天弘宣法要。】</經>
　　爾時善勝天子，請文殊菩薩至兜率天，為諸天子說法。先述彼諸天子善根深植
，殊堪造就。次明彼諸天子，耽著天福未來聽經，善根將失。最後乞請為諸天子說
法以資救拔。
　　<經>【爾時文殊師利菩薩。以神通力即於其處。忽然化作兜率天宮。如其所有
　　　悉皆備足。令善勝天子及此會中一切人天。皆謂在於彼天之上。具見於
　　　彼種種嚴飾。園林池沼果樹行列殿堂樓閣。棟宇交臨繡柱承梁彫間戶
　　　。攢櫨疊栱磊砢分布。稱寶為臺莊嚴綺錯。其臺極小猶有七層。或八層
　　　九層。乃至高于二十層者。一一臺上處處層級。皆有眾天女。盛年好色
　　　手足柔軟。額廣眉長面目清淨。如金羅網常有光明。亦如蓮華離諸塵垢
　　　。發言含笑進止迴旋。動必合儀麗而有則。譬如滿月人所樂見。笙篌琴
　　　瑟簫笛鐘鼓。或歌或嘯音節相和。妙妓成行。分庭共舞。如是等事宛然
　　　備矚。】</經>
　　菩薩為折伏驕慢難調眾生，是以示現神通而化度之。今欲昇兜率說法，先折伏
其矜負之心，故現神通。
　　攢櫨疊栱，磊砢分布。柱上的斗栱，雕刻精緻，而眾多重疊。磊砢，眾多的樣
子。
　　<經>【時善勝天子。見自宮殿及其眷屬歡娛事已。心生疑怪。白文殊師利菩薩
　　　言。奇哉大士。云何令我及以大眾瞬息之間而來至此。】</經>
　　善勝天子，疑怪而<問>問。</問>
　　<經>【爾時長老須菩提。語善勝天子言。天子。我初亦謂與諸大眾皆共至於兜
　　　率陀天。而今乃知本來不動。曾不共往彼天之上。如是所見皆是文殊師
　　　利菩薩三昧神通之所現耳。】</經>
　　須菩提告善勝天子，如是所見，是文殊菩薩三昧神通所現耳。
　　<經>【時善勝天子即白佛言。世尊。文殊師利菩薩。甚為希有。乃能以三昧神
　　　通不思議力。令此眾會不動本處而言至此兜率陀天。】</經>
　　善勝天子，向佛讚文殊菩薩。
　　<經>【佛言天子。汝但知文殊師利童子神通變化少分之力。我之所知無有量也
　　　。天子。以文殊師利神通之力。假使如恒河沙等諸佛國土。種種嚴好各
　　　各不同。能於一佛土中普令明見。又以如恒河沙等諸佛國土。集在一處
　　　狀如繒束。舉擲上方不以為難。又以如恒河沙等諸佛國土。所有大海置
　　　一毛孔而令其中眾生。不覺不知無所觸嬈。又以如恒河沙等諸佛國土。
　　　所有須彌山王以彼眾山內於一山。復以此山內於芥子。而令住彼山上一
　　　切諸天。不覺不知亦無所嬈。又以如恒河沙等諸佛國土。其中所有五道
　　　眾生置右掌中。復取是諸國土一切樂具。一一眾生盡以與之等無差別。
　　　又以如恒河沙等諸佛國土。劫盡燒時。所有大火集在一處。令其大小如
　　　一燈炷。所有火事如本無別。又如恒河沙等諸佛國土。所有日月若於一
　　　毛孔。舒光映之普令其明隱蔽不現。天子。我於一劫若一劫餘。說文殊
　　　師利童子三昧神通變化之力。不可窮盡。】</經>
　　世尊讚文殊師利菩薩諸神通事，文顯易明，勿須解釋。
　　<經>【爾時魔波旬自變其身作比丘形。在於會中卻坐一面。白佛言。世尊。我
　　　今聞說文殊師利童子神通之力。不能信受。唯願世尊。令於我前現其神
　　　力使我得見。爾時世尊知是惡魔變為比丘。欲令眾生善根增長。故告文
　　　殊師利菩薩言。汝應自現神通之力。令此會中無量眾生咸得善利。】</經>
　　魔波旬，譯曰殺者，殺人慧命故。波旬化作比丘相，請佛令文殊菩薩現神通事
。諸菩薩為降伏惡魔，均以神通折伏之。
　　佛令文殊菩薩現神通，俾令法會大眾，咸得善利。所謂善利者，現前後世均得
利益。或現前雖不得利益，而後世得利益，亦謂之善利。如果現前得利益，後世不
得利益，或者現前後世均不得利益，不得謂之善利。
　　云何後世得利益？所謂後世得利益者，令人得解脫也。若不得解脫，縱生人天
，報盡還須墮落，不得謂後世得利益。根據這種道理可知，能令人了生死出三界者
，始稱為善利。生死有二種，分段生死與變易生死。了分段生死，或進而了變易生
死，稱為善利。
</檔>
