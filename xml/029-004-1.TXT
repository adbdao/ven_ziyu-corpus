<檔>
<篇>29</篇>
<節>般若義理的探究　　　　　　　　　　　　　[第一頁]</節>
  分別解說----三諦
三諦實是二諦，三諦二諦實是一諦。佛以方便，於一諦說二諦三諦，雖說二
諦，不乖三諦，雖說三諦，不乖二諦。以於第一義諦中，一切法空故，一切法如故
，一切法不二故。故仁王般若經二諦品云：
　　<經>【大王。菩薩摩訶薩於第一義中。常照二諦化眾生。佛及眾生一而無二。何以
故。以眾生空故。得置菩提空。以菩提空故得置眾生空。以一切法空故空空。何以
故。般若無相。二諦虛空般若空。從無明乃至薩婆若。無自相無他相故。五眼成就
時見無所見。行亦不受。不行亦不受。非行非不行亦不受。乃至一切法亦不受。菩
薩未成佛時以菩提為煩惱。菩薩成佛時以煩惱為菩提。何以故。於第一義而不二故
。諸佛如來乃至一切法如故。】</經>
　　佛於二諦品中復說三諦，謂以三諦攝一切法，空諦、色諦、心諦，一切法不出
三諦。是故應知，佛依二諦說法，不礙三諦。雖有三諦，不礙依二諦說法。
　　所以有三諦來者，束第一義諦及世諦為境。境是所知，心是能知故稱三諦。由
三諦開出境智。所知例能知為境智，能知例所知名智境。故有空諦色諦心諦也。
　　北齊慧文禪師，依中論四諦品「眾因緣生法，我說即是空，亦為是假名，亦是
中道義。」文，悟三諦妙理，與仁王般若要旨相合。慧文授南嶽慧思，慧思授天台
智者，成天台三觀。天台三觀者，空觀假觀中觀。
　　以三諦二諦同是一諦故，所以三諦圓融。三諦圓融者同一無性之理也。空諦無
性，不礙假諦。假諦非實而無性，不礙是空。於空假二諦立中諦，故中亦無性。
　　空無性不礙假中，假無性不礙空中，中無性不礙空假。故說空時，中假皆空。
說假時，中空皆假。說中時，空假皆中。故說空一切空，說假一切假，說中一切中
，是謂三諦圓融。
　　「眾因緣生法，我說即是空。」法屬因緣所生，定無自性。若有自性，便不待
因緣而有。法無自性，是無此法，故曰即是空。故諸法因緣有，因緣有便無自性，
無自性故曰空。空即無自性，無自性即因緣有。故仁王般若云「諸法因緣有，有無
義如是。」
　　如果空有為二，則有外空為斷邊，空外有為常邊，著於常斷二邊，不契中道。
有與空皆無自性，則有無自性謂之空，空無自性謂之空空。龍樹菩薩云，有空空者
為真空，無空空者為邪空。此是三諦中之空義。
　　「亦為是假名」，諸法之有，乃因緣和合假有。假有則無實體，故是幻有。何
以知之？諸法既是因緣和合而有，當是因緣未和合時無有法，因緣和合後方有法。
然未和合時無法，無法和合後變成有法，不合道理。例如米、水、火未和合時，米
無飯，水無飯，火無飯。三者無飯，和合而後變成飯，是不合道理的。故知因緣和
合之法是假現，法既是假，因假立名，故皆是假名。此是三諦中之假義。
<_-節>回第二頁</_-節>
注：為方便網頁瀏覽之故，將原文分隔成二頁。
</檔>
