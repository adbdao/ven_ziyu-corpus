<檔>
<篇>29</篇>
<節>般若義理的探究　　　　　　　　　　　　　[第二頁]</節>
  分別解說----一諦
　　睹此經文則知諸法平等是一諦義。諸法平等者，不生不滅不垢不淨不增不減，
無自性不可得也。故知不生不滅不垢不淨不增不減，無自性不可得，即一諦義也。
　　一諦之理，譬如虛空。虛空無有分別，而分別十方無量，雖分別十方無量，
而
實無分別。虛空無生無滅，無增無減。虛空無染無淨，雖五濁惡世，虛空無染，
雖
清淨國土，虛空無淨。火燒不著，雨打不濕，風吹不動。虛空隨緣非一，其性寂
然
不二。虛空無自性，然隨緣能成一切法性，虛空不可得，然橫遍豎窮無處不是。
一
諦之理，亦復如是。
　　一諦者，諸法實相也。實相無相體本不二，實相無不相，用應萬方。實相本
不
生不滅，諸法隨眾生心現有生滅。實相本不增不減，諸法隨眾生心現有增減。實
相
本無染淨，諸法隨眾生心現有染淨。實相本無自性，諸法隨眾生心，各各現有自
性
。實相無相本不可得，無相隨緣現有諸法。
　　故實相無相，一法不立，實相無不相，一法不捨。一法不立者，諸法實相也，
一法不捨者，實相諸法也。諸法實相者體也，實相諸法者用也。依體起用，萬法
雲
興，用全歸體，一性寂然。法爾如是，無分別而分別，分別而無分別。
　　一諦之理，亦復如是。由體起用，一諦而有四諦二諦三諦。用全歸體，四諦
二
諦三諦全是一諦。約性言理原無二，約相言事有千差。順之者是謂佛道，違之者
便
稱外道。其實大道無方，焉有內外可得？不過覺之者得之，迷之者失之而已。
　　一諦者，法界無界也，無界隨緣現有十法界。何故法界無界？以諸法緣生無
性
，故法界無界也。法界無界，名一真法界。一真法界，即一諦義。
　　一真法界，隨緣而有四法界。四法界者，理法界，事法界，理事無礙法界，
事
事無礙法界。由四種法界，復有十種法界，佛法界，菩薩法界，緣覺法界，聲聞
法
界，天法界，人法界，阿修羅法界，鬼法界，畜生法界，地獄法界。此十法界，
一
皆隨緣而有。
　　十法界不出四種法界，四法界不出一真法界。一真法界不生不滅，十法界現
有
生滅，雖然現生滅，而實無生滅。一真法界不增不減，十法界現有增減，雖現增
減
，而實無增減。一真法界不染不淨，十法界現有染淨，雖現染淨，而實無染淨。
一
真法界無有自性，隨緣現一切法自性，雖現一切法自性，而一切法皆以無性為性。
一真法界無所有不可得，隨緣現十法界相，雖現十法界相，而十法界相無所有不
可
得。一真法界平等無有高下，隨緣現十法界高下，雖現十法界高下，而虛妄不實
猶
如空華。
　　一實諦在明一乘教法，一乘教法者，乃一佛乘也。說一乘者，一切諸乘皆是
一
乘也。經云一切眾生皆具佛性，皆當成佛。一切眾生，未成佛時本是佛，已成佛
後
還是佛，斯即一佛乘義也。
　　涅槃經云，如來所說無有顛倒，故名一實諦。如來智慧不可思議，凡有所說，
無有顛倒故名「正」，於一切顛倒法，無不通達，故名「遍知」。如來正遍知海，
以無分別智，知一切分別法也。
　　　　　　往
<_-節>第三頁</_-節>
注：為方便網頁瀏覽之故，將原文分隔成八頁。
</檔>
