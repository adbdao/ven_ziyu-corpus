<檔>
<篇>29</篇>
<節>般若義理的探究　　　　　　　　　　　　　[第五頁]</節>
  分別解說----一諦
　　是知無性之理能融萬法，令萬法差而無差，無差而差。語其精微莫能測，語
其
博大莫能知。猶一水之成千波而攝千波，千波之入一水而現一水。以無分別體而
起
差別用，無量差別而歸無分別。故證得無分別智，即能分別一切法也。
　　此法不可思議，以過思議境界故。一切世間法，皆是思議法。思議法者，不
離
三相，三相者言語相文字相心緣相。凡所有相，皆是虛妄，
故一切世間法皆有名而
無實義。
　　佛功德智慧不可思議，佛法不可思議，眾生心性不可思議，理事無礙不可思
議
，諸法實相不可思議，空即無量無量即空不可思議。故學佛人應對佛絕對信仰，
應
對法絕對信受奉行。不可妄起我慢，以思議心測度佛法。
　　諸法因緣起故，諸法性空故，是以菩薩如實知諸法以無性為性。此無性之法，
亦名真如，亦名法界，亦名法性，亦名不虛妄性，亦名不變異性，亦名平等性，
亦
名離生性，亦名法定，亦名法住，亦名實際，亦名虛空界，亦名不思議界。如大
般
若波羅蜜多經第三百六十五云：
　　<經>【復次善現。一切法皆以空為自性。一切法皆以無相為自性。一切法皆以無
願
為自性。善現。由是因緣。諸菩薩摩訶薩應知一切法皆以無性為其自性。復次善
現
。一切法皆以真如為自性。一切法皆以法界為自性。一切法皆以法性為自性。一
切
法皆以不虛妄性為自性。一切法皆以不變異性為自性。一切法皆以平等性為自性。
一切法皆以離生性為自性。一切法皆以法定為自性。一切法皆以法住為自性。一
切
法皆以實際為自性。一切法皆以虛空界為自性。一切法皆以不思議界為自性。善
現
。由是因緣。諸菩薩摩訶薩應知一切法皆以無性為其自性。】</經>
　　大般若波羅蜜多經（三八五）并云，無性法中，不可施設有異法。是知諸法
無
性，即是一諦即是無諦。綜觀大般若波羅蜜多經，旨在闡明諦理。縱言事相，亦
是
借事明理。在法曰諦，在心曰智，法智又曰境智，由智明法，又曰智境。智不孤
起
，由境而發，境不獨立，由智而名。是故境智一對，不二而二，二而不二。不二
是
空，二是無量，故不二而二便是空即無量，二而不二便是無量即空。知法緣起無
量
曰智，知法性空無生曰慧。知法空即無量曰智。知法無量即空曰慧。空是無而無
量
是有，空即無量則非有而有，有而非有。無量即空則不無而無，無而不無。空則
性
空寂滅不動，無量則緣起橫遍豎窮。緣起常有而常空，性空常空而常有。性空則
法
身不動，當處隨緣則報化應現十方。如是則常不動常十方，常十方常不動，是故
諸
佛常現十方普度一切，無有休息。如是智慧，無上無匹，曰妙智慧。
　　緣起諸法，體皆虛妄，如幻如化。世間人不如實知，執為實有，成遍計執。
并
於遍計執上，下定義自成學問，如是則墮於常邊尚不自知。般若妙智慧則不如此。
大般若經第八十一云，一切法皆如幻如化，於般若中，說者聽者解者，皆不可得。
　　於般若會上，善現說甚深般若波羅蜜已，諸天子不解，茲引該段經文於下：
　　<經>【爾時會中有諸天子竊作是念。諸藥叉等言詞咒句。雖復隱密而尚可知。尊
者
善現。於此般若波羅蜜多雖以種種言詞顯示。而我等輩竟不能解。善現。知彼心
之
所念。便告之言。汝等天子。於我所說不能解耶。諸天子言。如是如是。具壽善
現
復告彼言。我曾於此不說一字。汝等不聞。當何所解。何以故。甚深般若波羅蜜
多
文字言說皆遠離故。由此於中說者聽者及能解者皆不可得。一切如來應正等覺所
證
無上正等菩提。其相甚深亦復如是。天子當知。如佛化身。化作無量苾芻苾芻尼
鄔
波索迦鄔波斯迦。俱來集會。復化作一能說法人。於此眾中宣揚妙法。於意云何。
是中有實能說能聽能解者不。諸天子言。不也大德。善現告言。如是天子。一切
法
皆如化故。般若中說者聽者及能解者都不可得。天子當知。如在夢中夢見有佛教
誡
教授菩薩聲聞。於意云何。是中有實能說能聽能解者不。諸天子言。不也大德。
善
現告言。如是天子。一切法皆如夢故。般若中說者聽者及能解者皆不可得。天子
當
知。如有二人處一山谷。各住一面讚佛法僧俱時發響。於意云何。此二響聲能互
相
聞互相解不。諸天子言。不也大德。善現告言。如是天子一切法皆如響故。般若
中
說者聽者及能解者都不可得。天子當知。如巧幻師或彼弟子。於四衢道幻作四眾
及
一佛身。處中說法於意云何。是中有實能說能聽能解者不。諸天子言。不也大德。
善現告言。如是天子。一切法皆如幻故。般若中說者聽者及能解者都不可得。】</經>
　　　　　　往
<_-節>第六頁</_-節>
注：為方便網頁瀏覽之故，將原文分隔成八頁。
</檔>
