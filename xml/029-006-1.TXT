<檔>
<篇>29</篇>
<節>般若義理的探究　　　　　　　　　　　　　[第一頁]</節>
  分別解說----四諦
　　世尊成道後，應梵王請，至鹿野苑為五比丘說四諦法。三轉十二法輪，示轉
、勸轉、證轉。示轉者，此是苦，是苦集，是苦滅，是至苦滅道。世尊先示四諦相
，令五比丘知。
　　勸轉者，勸五比丘如法修行。是苦諦應知，是苦集應斷，是苦滅應證，是苦滅
道應修。至此世尊勸五比丘，知苦斷集，證滅修道。
　　證轉者，是苦諦我知已，是苦集我斷已，是苦滅我證已。是苦滅道我修已。世
尊以自身為證，令五比丘深信力行。
　　當示轉時，憍陳如最初得道。證轉已，五比丘皆證阿羅漢。至此時三寶具足，
世尊佛寶也，四諦法寶也，五比丘僧寶也。天台宗判為鹿苑時，世尊說小教阿含等
經。天台五時教者，第一華嚴時，第二鹿苑時，第三方等時，第四般若時，第五法
華涅槃時。
　　苦集滅道四諦法，旨在隨順眾生所欲，令眾生離苦得樂。斷集則離苦，修道證
滅則得樂。如此真理，一切外道所不知，故四諦法輪，當時一切世間天魔梵所不能
轉，世尊欲救世間，說此真理。
　　若不通達四諦，則永遠輪轉五道，往來生死。世尊說法四十九年，可以說皆是
四諦之廣說。諦是諦實義，不是說四諦法為實，心經云無苦集滅道，四諦法焉得為
實？而是說造作集必有苦，修道必然證滅，此法諦實無虛也。
　　四諦又名四聖諦，因係聖者所修，故名四聖諦。苦集二諦，係聖者所離所斷，
滅道二諦，係聖者所證所修，故名聖諦。
　　分別聖道經云，云何苦聖諦？謂生苦老苦病苦死苦，愛別離苦，怨憎會苦，求
不得苦，五盛陰苦。云何集聖諦？謂眾生實有愛內六處，眼處耳處鼻處舌處身處意
處。於中有愛有膩有染有著者，是名為習（集）。云何苦滅聖諦？謂眾生實有愛內
六處，彼若解脫，不染不著，斷捨吐盡，無欲滅止沒者，是名苦滅聖諦。云何苦滅
道聖諦？謂正見正志正語正業正命正進方便正念正定。
　　有云八苦為苦，有云三界為苦，有云五陰為苦。有云煩惱業為集。有云涅槃為
滅，有云對治為道。今依分別聖道經介紹如上。
　　苦是逼惱相，集是出生相招感相，滅是寂滅相，道是出到相。苦集二諦是世間
因果，聖者應離應斷。滅道二諦是出世間因果，聖者應證應修。
　　佛為度眾生故，乃有四諦法流布於世間。佛號稱大醫王，以佛知眾生病，佛知
眾生病因，佛知眾生病對治，佛知眾生病已。知眾生病者，知苦也。知眾生病因者
，知集也。知眾生病對治者，知道也。知眾生病已者，知滅也。
　　經云有苦有諦有實。何謂苦？直言其苦事名之謂苦。例如違境逼惱，令眾生不
得自在，如生老病死等。何謂諦？於中因緣有無之法，不差不謬也。例如造作煩惱
業則有苦果，斷集則不受苦果，修道則得道果，不差不謬，真實不虛。何謂實？以
理窮之，苦集滅道皆因緣生法，其性本空，如心經言無苦集滅道，此是實也。故四
諦之諦字，非言苦集滅道此法為實也，而是說斷集則離苦，修道則證滅，真實不虛
。
　　故知苦集滅道所論者，乃是諦相，非是諦實。諦相者，因果不爽，因緣有無，
不差不謬。諦實者，實性空寂，無性無生。無性隨緣，而有苦集滅道。苦集滅道無
性，歸乎諦實。
　　故諦實隨緣，即是諦相。諦相緣起無性，即是諦實。諦相者，世諦攝，諦實者
，第一義諦攝。而世諦即第一義諦，第一義諦即一真法界。故勿謂四諦係小乘法，
當知四諦出於二諦，二諦出於一實諦。一實諦則是不生不滅，不常不斷。
<_-節>回第二頁</_-節>
注：為方便網頁瀏覽之故，將原文分隔成二頁。
</檔>
