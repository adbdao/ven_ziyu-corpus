<檔>
<篇>般若義理的探究</篇>
般若義理的探究
　　　　結論
　　般若波羅蜜多經，旨在闡釋諦理。宇宙時空橫遍豎窮，唯一真法界。一真法
界
，不外理事二種。雖有理事二種，然理不異事，事不異理，理即是事，事即是理。
猶水不異波，波不異水，水即是波，波即是水。故理與事，攝歸一真法界。理則
無
生無滅，事則現生現滅。現生現滅，實無生滅。雖無生滅，隨緣不礙現生現滅。
如
是一多無礙，法爾如是，謂之一實諦。
　　理屬第一義諦，事屬世諦。於凡說事，於聖明理，全理成事，全事在理，一
理
空寂，不礙事相宛然，事相紛陳，原是一理空寂。如此性空即是緣起，緣起即是
性
空，謂之二諦。
　　約法而言，名之為境。約心而言，名之曰智。今將第一義諦世諦同稱為境，
一
心能知萬法名之為智。仁王般若云色諦空諦心諦，第一義諦即空諦，世諦即色諦，
一心即心諦。此即所謂三諦，三諦者欲深明二諦之理也。
　　深理難明，淺智人不識，佛為方便乃說四諦。四諦者，為度小機，
隨宜而說，
乃橫說一諦也。
　　總而言之，據理唯有一諦。一諦則不可分別不可得，故復說無諦。隨宜方便
而
說，乃有二諦三諦四諦。一諦無諦二諦三諦四諦，均見於般若。如是諦理，有佛
無
佛法爾常住。不過佛不出世，眾生不知。有佛出世，宣說闡明，眾生方知。
　　般若精義，玄微難知。筆者雖欲探究，然鈍根劣智，心餘力拙。深望來賢，
入
深探微發其精奧也。
　　般若義理的探究終
</檔>
