<檔>
<篇>維摩詰所說經</篇>
維摩詰所說經句解
<節>維摩詰所說經句解卷上（一名不思議解脫經）</節>
　　　　　　　　　　　　　　　　　　　　　　　　　　　姚秦三藏鳩摩羅什譯
　　　　　　　　　　　　　　　　　　　　　　　　　　　　　　　　釋智諭解
　　　　<節>解經題</節>
　　<經>【維摩詰所說經】</經>
　　此經以人立題，維摩詰翻淨名，玄奘大師譯為無垢稱。此經為其所說，故名維
摩詰所說經。
　　維摩詰係法身大士，由妙喜世界來示現娑婆，助釋迦牟尼佛弘化。傳說維摩詰
係金粟如來化身，然無經文可考，故不敢定論。經中佛自說維摩詰係自妙喜國，來
化此土。
　　此經一名為不思議解脫。若依淨影慧遠謂，不思議解脫，係十地菩薩所得無量
諸解脫中，初解脫門。如此說來，維摩詰應位居十地。十地菩薩，位極因地，德鄰
妙覺，佛望之名菩薩，菩薩望之稱佛。此法身大士，大悲心切愍念眾生，來化此土
。毘耶離示疾，以問疾因緣，方便說此經法。
　　此經古有多譯，後漢時有清信士嚴佛調者，計譯經七部十卷，其中便有此經，
名古維摩詰經二卷。係後漢靈帝世，於雒陽譯出。此是初譯。
　　吳支謙再譯此經，名維摩詰所說不思議法門經三卷，係第二譯。
　　月支國沙門曇摩羅剎，此云法護，於西晉太安二年四月一日再譯此經，名維摩
詰所說法門經一卷。與前二譯大同小異，係第三譯。
　　現在我們所根據的本子，係鳩摩羅什大師於姚秦弘始八年所譯，名維摩詰所說
經三卷，由僧肇筆受。屬第四譯。
　　另有沙門支敏度所撰合維摩詰經，係集眾譯所成者。
　　唐玄奘大師再譯此經，則名無垢稱經，共六卷。
　　<經>【經】</經>
　　梵語修多羅，譯為契經，簡稱曰經。正譯應為綖，即線也。綖有貫穿之功，經
有持緯之義，今是聖言，至中至正，故曰經。
　　<經>【姚秦三藏鳩摩羅什譯】</經>
　　史有前秦後秦，前秦苻姓所建，後秦姚姓所建。故姚秦即是後秦。什師於姚秦
弘始八年，翻譯此經。
　　三藏者，通達經律論者名三藏法師，簡稱三藏。鳩摩羅什譯曰童壽，弘始三年
冬，到達長安。秦王姚興，厚加禮遇，請入西明閣及逍遙園別館安置。令什持梵本
，興自持舊所譯經以相讎校。發現什師所定者，新文異舊，義悉圓通，眾皆悅服。
　　什師譯經九十七部，合有四百二十五卷。
</檔>
