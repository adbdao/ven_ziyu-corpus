<檔>
<篇>維摩詰所說經</篇>
<節>維摩詰所說經句解</節>
　　　　<節>方便品第二</節>
　　<經>【爾時毘耶離大城中有長者名維摩詰。已曾供養無量諸佛深植善本。得無
　　　生忍。辯才無礙。遊戲神通逮諸總持。獲無所畏降魔勞怨。入深法門善
　　　於智度。通達方便大願成就。明了眾生心之所趣。又能分別諸根利鈍。
　　　久於佛道心已純淑決定大乘。諸有所作能善思量。住佛威儀心大如海。
　　　諸佛咨嗟弟子。釋梵世主所敬。欲度人故以善方便居毘耶離。】</經>
　　此品說明維摩詰方便示現居毘耶離。文中先明其實德，後說其示現方便。
　　已曾供養諸佛者，深植善根也。
　　得無生忍。一切法無生無滅，菩薩如實知已，安住是法，心不動搖。
　　辯才無礙，遊戲神通。
　　逮諸總持，獲無所畏。總持者持惡不生持善不失。無所畏，乃菩薩四無所畏。
　　入深法門者，如實知真如隨緣成萬法，萬法無性是真如也。
　　善達智度……言其智慧已到彼岸，並通達度眾生之方便，且成就其度生之方便
。
　　知眾生心為其因，所趣何道為果，皆能如實知之。又能分別三乘諸根利鈍。
　　維摩詰菩薩，久於佛道，決定大乘。身口意凡有所作，能善思量不違佛道。
　　住佛威儀，心如大海。此菩薩功德鄰近妙覺，其心猶大海。海有三德，一、深
廣無邊，二、清淨不染，三、積無量寶藏，菩薩心亦復如是。
　　為諸佛所讚歎之弟子，釋梵世主所尊敬之大士。為度人故，方便示現居毘耶離
。
　　<經>【資財無量攝諸貧民。奉戒清淨攝諸毀禁。以忍調行攝諸恚怒。以大精進
　　　攝諸懈怠。一心禪寂攝諸亂意。以決定慧攝諸無智。】</經>
　　維摩詰方便示現居毘耶離，行六波羅蜜。攝諸貧民，行布施波羅蜜。攝諸毀禁
，行淨戒波羅蜜。攝諸恚怒，行忍辱波羅蜜。攝諸懈怠，行精進波羅蜜。攝諸亂意
，行禪定波羅蜜。攝諸無智，行智慧波羅蜜。
　　<經>【雖為白衣奉持沙門清淨律行。雖處居家不著三界。示有妻子常修梵行。
　　　現有眷屬常樂遠離。雖服寶飾而以相好嚴身。雖復飲食而以禪悅為味。】</經>
　　維摩詰凡有所行，皆方便示現。出家人皆稱沙門，白衣是在家人。雖示現為白
衣，卻持出家律行。雖示現居家，卻不著於三界。雖示現有妻子，卻修無婬欲的清
淨梵行。雖示現有眷屬，卻無貪著心。雖示現服用寶飾，卻以相好莊嚴其身。雖示
現飲食資身，卻是以禪悅為食。
　　<經>【若至博奕戲處輒以度人。受諸異道不毀正信。雖明世典常樂佛法。一切
　　　見敬為供養中最。執持正法攝諸長幼。一切治生諧偶雖獲俗利不以喜悅
　　　。遊諸四衢饒益眾生。入治政法救護一切。入講論處導以大乘。入諸學
　　　堂誘開童蒙。入諸婬舍示欲之過。入諸酒肆能立其志。】</經>
　　菩薩為度人故，亦至博奕戲處，但是為度人故，不為戲也。雖通達諸外道法，
但不毀正信。雖了達世間經典，但常樂佛法。一切見者悉皆恭敬，供養中最。雖職
掌政法，但護一切長幼。菩薩福報無量，財寶具足，為示現度生故，亦作治生事業
。雖獲俗利，只為方便示現，故不以喜悅。四衢者，市街路口也。處四衢時，皆為
饒益眾生。入管理政事時，救護一切眾生。外國多諸講論處，若有欲興辯論者，便
擊鼓聚眾辯論之，勝者為師，負者為弟。菩薩入講論處，導以大乘，外道信服。學
堂係教育童蒙之處，菩薩入於學堂，開導童蒙。入諸婬舍，開示婬欲之過患。入諸
酒肆。能使眾人立於其志，不為酒所迷。
　　<經>【若在長者長者中尊為說勝法。若在居士居士中尊斷其貪著。若在剎利剎
　　　利中尊教以忍辱。若在婆羅門婆羅門中尊除其我慢。若在大臣大臣中尊
　　　教以正法。若在王子王子中尊示以忠孝。若在內官內官中尊化政宮女。
　　　若在庶民庶民中尊令興福力。若在梵天梵天中尊誨以勝慧。若在帝釋帝
　　　釋中尊示現無常。若在護世護世中尊護諸眾生。】</經>
　　長者多為大姓豪族，以世法自尊，菩薩為度彼故，說出世勝法。居士者財富之
人，外國有俗，積錢一億者，可入居士里。菩薩化彼，令斷其貪。剎利乃王族，多
傲世陵物，故菩薩教以忍辱。婆羅門廣學多聞，以道自高，故菩薩除其我慢。大臣
主理政事，故菩薩教以政法。王子忠孝，可為民表率，故菩薩示以忠孝。羅什大師
云，外國內官不同中國，外國以歷世忠良，耆長有德者為內官。菩薩教以化政宮女
。一般庶民多不知修福，菩薩教以修福。梵天著於禪福，不求出離三界，故菩薩誨
以出離勝慧。帝釋天眾，貪於五欲樂，故菩薩示現無常。護世四天王，分護四部洲
，不令惡鬼神傷害眾生，故菩薩令護諸眾生。
　　<經>【長者維摩詰。以如是等無量方便饒益眾生。其以方便現身有疾。以其疾
　　　故。國王大臣長者居士婆羅門等。及諸王子并餘官屬。無數千人皆往問
　　　疾。其往者。維摩詰因以身疾廣為說法。諸仁者。是身無常無強無力無
　　　堅。速朽之法不可信也。為苦為惱眾病所集。諸仁者。如此身明智者所
　　　不怙。是身如聚沫不可撮摩。是身如泡不得久立。是身如炎從渴愛生。
　　　是身如芭蕉中無有堅。是身如幻從顛倒起。是身如夢為虛妄見。】</經>
　　維摩詰以方便現身有疾，以其疾故，無數千人前往問疾。以問疾因緣，維摩詰
廣為說法。
　　是身無常……維摩詰欲說畢竟空法，故先說無常，因為無常是空初始之相。以
有空義故，諸法乃得成。一切法無非因緣所生，因緣生法，其相無常，其義皆空。
　　為苦惱眾病所集。無常則苦，由苦生惱，是謂之病。
　　是身明智者所不怙。明智之人，知身是因緣生法，無常苦空，故不依恃。以下
明其無常空相。
　　身如聚沫，不可撮摩。聚沫者無常，畢竟空也。
　　身如泡，不得久立。水泡者無常，畢竟空也。
　　身如炎，從渴愛生。炎者陽炎也，莊子謂野馬絪縕，渴鹿望之，誤為水而奔之
。陽炎者無常，畢竟空也。
　　身如芭蕉，中無有堅。芭蕉者有葉無榦，故中無有堅。是亦表示無常空也。
　　身如幻，從顛倒起。幻化無實，迷者顛倒執以為實。是亦表示無常空。
　　身如夢，為虛妄見。夢中所見，醒來皆空。是亦表示無常空也。
　　<經>【是身如影從業緣現。是身如響屬諸因緣。是身如浮雲須臾變滅。是身如
　　　電念念不住。是身無主為如地。是身無我為如火。是身無壽為如風。是
　　　身無人為如水。是身不實四大為家。是身為空離我我所。是身無知如草
　　　木瓦礫。是身無作風力所轉。是身不淨穢惡充滿。是身為虛偽。雖假以
　　　澡浴衣食必歸磨滅。是身為災百一病惱。是身如丘井為老所逼。是身無
　　　定為要當死。是身如毒蛇如怨賊如空聚。陰界諸入所共合成。】</經>
　　　此身如影無實，從諸業因緣生，其性本空。
　　此身如山呼之迴響，屬諸因緣，而無自性。
　　此身如浮雲，變幻無常，而無自性。
　　此身如電，念念遷變，而無自性。
　　此身無主為如地。地大是因緣生法，空無自性，故曰無主。
　　是身無我為如火。火大是因緣生法，空無自性，故曰無我。
　　此身無壽為如風。風大是因緣生法，空無自性，故曰無壽命。
　　此身無人為如水。水大是因緣生法，空無自性，故曰無人。
　　既然四大空無自性，故曰是身無實，四大幻有假合而為家也。
　　既然此身空無自性，故無我亦無我所。
　　既然此身空無自性，無我無人無有壽命，無我無我所，故此身無知。
　　既然此身空無自性，無我無人無有壽命，無我無我所無知，故無起無生無作，
純係無明風力所轉。
　　以下說身體之相。此身其相不淨，其相虛偽不實。雖假借澡浴衣食，但終將壞
滅。
　　此身為惡之淵藪，百一病惱。四大各有百一病惱，四大共有四百四病。
　　是身如丘陵枯井之無常，為壞老所逼。昔有人畏罪而逃，為醉象所迫，投井中
躲避。手攀枯藤，身懸井中，下有毒蛇，上有醉象，復有二鼠嚙彼藤根。今丘井者
，即取其喻。
　　是身無常無定，終歸要死。
　　所以眾生為身所害，終必受其大害。是故是身如毒蛇，如怨賊，如空聚，陰界
諸入所共合成。
　　毒蛇者，譬四大。怨賊者，譬五陰。聚者聚落也，如空聚者，譬六入也。總為
陰界入假合而成。
　　<經>【諸仁者。此可患厭當樂佛身。所以者何。佛身者即法身也。從無量功德
　　　智慧生。從戒定慧解脫解脫知見生。從慈悲喜捨生。從布施持戒忍辱柔
　　　和勤行精進禪定解脫三昧多聞智慧諸波羅蜜生。從方便生。從六通生。
　　　從三明生。從三十七道品生。從止觀生。從十力四無所畏十八不共法生
　　　。從斷一切不善法集一切善法生。從真實生。從不放逸生。從如是無量
　　　清淨法生如來身。】</經>
　佛身者法身。法身隨緣起報身，由報身起化身。故報身者報法身，化身者化法身
。法身不生不滅，不常不斷，不一不異，不來不去，無分別而遍十方，遍十方而無
分別。過盡德圓，福慧兩足，方證法身，故從無量功德智慧生。此是總說，以下分
別說。
　　從戒定慧解脫解脫知見生，是五分法身。
　　從慈悲喜捨四種無量心生。
　　從布施持戒忍辱柔和勤行精進禪定解脫三昧多聞智慧諸波羅蜜生。此是六波羅
蜜，解脫三昧是禪定別名。
　　從方便生。法身無生無滅，故欲證法身，須從方便波羅蜜生。
　　從六通生。從天眼、天耳、他心、宿命、神足、漏盡等六神通生也。
　　從三明生。三明者，天眼明，宿命明，漏盡明也。天眼明了達未來世，宿命明
了達過去世，漏盡明了達現在世。
　　從三十七道品生。三十七道品者，四念處，四正勤，四如意足，五根，五力，
七覺，八道。
　　從止觀生。止者定道，觀者慧道，定慧二道生佛法身。
　　從十力四無所畏十八不共法生。從斷一切不善法，集一切善法生。以下易明，
不多解釋。
　　<經>【諸仁者。欲得佛身斷一切眾生病者。當發阿耨多羅三藐三菩提心。如是
　　　長者維摩詰。為諸問疾者如應說法。令無數千人皆發阿耨多羅三藐菩提
　　　心。】</經>
　　最後勸大眾發菩提心，於是無數千人，皆發無上菩提心。
</檔>
