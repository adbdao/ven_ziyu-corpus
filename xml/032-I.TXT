<檔>
<篇>維摩詰所說經</篇>
<節>維摩詰所說經句解</節>
<節>　　　　 觀眾生品第七</節>
　　<經>【爾時文殊師利問維摩詰言。菩薩云何觀於眾生。維摩詰言。譬如幻師見
　　　所幻人。菩薩觀眾生為若此。如智者見水中月。如鏡中見其面像。如熱
　　　時焰。如呼聲響。如空中雲。如水聚沫。如水上泡。如芭蕉堅。如電久
　　　住。如第五大。如第六陰。如第七情。如十三入。如十九界。菩薩觀眾
　　　生為若此。如無色界色。如焦穀牙。如須陀洹身見。如阿那含入胎。如
　　　阿羅漢三毒。如得忍菩薩貪恚毀禁。如佛煩惱習。如盲者見色。如入滅
　　　盡定出入息。如空中鳥跡。如石女兒。如化人起煩惱。如夢所見已寤。
　　　如滅度者受身。如無之火。菩薩觀眾生為若此。】</經>
　　文殊菩薩問，菩薩云何觀於眾生？維摩詰答曰，應觀眾生如幻不實。因為眾因
緣生法，無自性故。以下舉一連串譬喻，說明如幻不實。
　　水中月鏡中像般不實，如陽焰如山呼響般不實，如空中雲、如聚沫、如水泡、
如芭蕉堅、如電般不實。如第五大、第六陰、第七情、十三入、十九界等，非實有
法。如無色界之色、如焦穀芽不能生苗等般不存在法。初果斷身見，阿那含不來欲
界受生，阿羅漢永斷三毒，得無生忍菩薩，永無貪恚毀禁犯戒，佛永斷煩惱。故如
須陀洹身見……等般不可能也。如盲者不可能見色。入滅盡定者，斷出入息。空中
不可能有鳥跡。石女是不生育的女人，石女焉能有兒？化人不可能有煩惱。夢中所
見，醒時即無。已滅度者，不可能受身。火必有煙，無煙則無火。
　　<經>【文殊師利言。若菩薩作是觀者。云何行慈。維摩詰言。菩薩作是觀已自
　　　念。我當為眾生說如斯法。是即真實慈也。行寂滅慈無所生故。行不熱
　　　慈無煩惱故。行等之慈等三世故。行無諍慈無所起故。行不二慈內外不
　　　合故。行不壞慈畢竟盡故。行堅固慈心無毀故。行清淨慈諸法性淨故。
　　　行無邊慈如虛空故。行阿羅漢慈破結賊故。行菩薩慈安眾生故。行如來
　　　慈得如相故。行佛之慈覺眾生故。行自然慈無因得故。行菩提慈等一味
　　　故。行無等慈斷諸愛故。行大悲慈導以大乘故。行無厭慈觀空無我故。
　　　行法施慈無遺惜故。行持戒慈化毀禁故。行忍辱慈護彼我故。行精進慈
　　　荷負眾生故。行禪定慈不受味故。行智慧慈無不知時故。】</經>
　　文殊菩薩言，若觀眾生如幻不實，云何行慈呢？維摩詰答言，菩薩當念，我當
為眾生說諸法如幻不實，令眾生莫起貪欲瞋恚愚癡，是即真實慈也。
　　行寂滅慈，諸法不生，眾生不知。菩薩以慈心化導，令彼知之。
　　行不熱慈，令眾生莫妄生煩惱。
　　行等之慈，慈被三世，普皆度化，令眾生悟知三世因果。
　　行無諍慈，眾生執著名相，見法有起有實，而起諍競。菩薩示以一切法空，令
彼息諍。
　　行不二慈，眾生虛妄內執於根，外執於塵，而起惑造業，菩薩示之根塵皆空，
令眾生出惑業苦也。
　　行不壞慈，令眾生覺悟，諸法緣生如幻，諸幻滅盡，覺性不動。
　　行堅固慈，菩薩度眾生，意願堅固。
　　行清淨慈，菩薩行慈，不取於相，與法性同淨。
　　行無邊慈，菩薩慈心廣大如虛空也。
　　行阿羅漢慈，阿羅漢殺結賊盡，令眾生斷結使也。
　　行菩薩慈，令眾生皆得安隱。
　　行如來慈，如者遍一切，不二不別，來者慈心不動，不因境轉，乃無緣大慈也
。
　　行佛之慈，佛慈者，自覺覺他覺行圓滿也。
　　行自然慈，即慈心自然普被一切，非有因而發也。
　　行菩提慈，菩提者平等一味，無相真慈也。
　　行無等慈，菩薩無愛見慈，故行慈無與等者。
　　行大悲慈，菩薩以大乘導眾生，以法性平等，同體大悲行慈也。
　　行無厭慈，有我則有疲厭，菩薩無我，慈濟眾生無有厭倦。
　　行法施慈，菩薩以法施慈濟眾生，外無遺一切眾生，內無吝法之過，謂法施慈
。
　　行持戒慈，菩薩以持戒慈濟眾生，化毀禁眾生。
　　行忍辱慈，菩薩以忍辱慈濟眾生，內不以瞋恚自傷，外不以瞋恚傷物，故曰護
彼我。
　　行精進慈，菩薩以精進慈濟眾生，不令眾生墮落，故曰荷負眾生。
　　行禪定慈，菩薩以禪定慈濟眾生，令眾生遠離五欲味著。
　　行智慧慈，菩薩以智慧慈濟眾生，無不知時。聲聞乘人，功德未滿，急求果證
，為不知時。菩薩慈濟眾生，無如是過。
　　<經>【行方便慈一切示現故。行無隱慈直心清淨故。行深心慈無雜行故。行無
　　　誑慈不虛假故。行安樂慈令得佛樂故。菩薩之慈為若此也。】</經>
　　行方便慈，菩薩權現普應，名方便慈。
　　行無隱慈，菩薩行慈，其心質直，有罪必悔，不隱其過，名無隱慈。
　　行深心慈，深心於佛法，無餘雜行。
　　行無誑慈，菩薩行慈，身心質直，不誑佛不誑眾生不誑自己。
　　行安樂慈，令眾生得究竟涅槃也。（羅什大師云，梵本為住涅槃樂）
　　菩薩之慈，為若此也。
　　<經>【文殊師利又<問>問。</問>何謂為悲。答曰。菩薩所作功德。皆與一切眾生共之。
　　　何謂為喜。答曰。有所饒益歡喜無悔。何謂為捨。答曰。所作福祐無所
　　　悕望。】</經>
　　文殊菩薩又問，何謂為悲？維摩詰答言，菩薩所作一切功德，不為自求，為令
一切眾生離苦，謂之為悲。此係略答，若廣答者，亦應如慈所<答>答。</答>
　　又問何謂為喜？略答曰，眾生得益，菩薩歡喜無悔。如慈母愛子，只求子病愈
，則歡喜無量，不為自求也。
　　又問何謂為捨？略答曰，所作福祐，只為利益眾生，既不希望有所酬報，復不
希望來世功果。
　　<經>【文殊師利又<問>問。</問>生死有畏菩薩當何所依。維摩詰言。菩薩於生死畏中。
　　　當依如來功德之力。文殊師利又<問>問。</問>菩薩欲依如來功德之力。當於何住
　　　。答曰。菩薩欲依如來功德力者。當住度脫一切眾生。又<問>問。</問>欲度眾生
　　　當何所除。答曰。欲度眾生除其煩惱。又<問>問。</問>欲除煩惱當何所行。答曰
　　　。當行正念。又<問>問。</問>云何行於正念。答曰。當行不生不滅。又<問>問。</問>何法
　　　不生何法不滅。答曰。不善不生善法不滅。又<問>問。</問>善不善孰為本。答曰
　　　身為本。又<問>問。</問>身孰為本。答曰。欲貪為本。又<問>問。</問>欲貪孰為本。答曰
　　　。虛妄分別為本。又<問>問。</問>虛妄分別孰為本。答曰。顛倒想為本。又<問>問。</問>
　　　顛倒想孰為本。答曰。無住為本。又<問>問。</問>無住孰為本。答曰。無住則無
　　　本。文殊師利。從無住本立一切法。】</經>
　　文殊菩薩問，生死有畏，菩薩當何所依？維摩詰言菩薩於生死畏中，當依如來
功德之力。
　　菩薩為度眾生而入生死，生死為大怖畏，問於生死畏中，菩薩當何所依恃？維
摩詰答，當依如來功德之力。如來功德難可稱量，如釋迦如來為度眾生，捨頭目腦
髓，飼虎餵鷹，三千大千世界，無處不是如來捨身命處。菩薩於生死畏中，當憶念
之。
　　又問，欲依如來功德之力，當於何住？答曰，當住度脫一切眾生。
　　佛之功德，為度一切眾生。菩薩依如來功德之力，亦應住於度脫一切眾生，莫
如二乘，畏生死苦也。
　　又問，欲度眾生當何所除？答曰，除其煩惱。
　　煩惱者，無明也。欲除眾生煩惱，即令眾生破無明也。
　　又問，欲除煩惱當何所行？答曰，當行正念。
　　正念者，無無明邪念也。若能正憶念，則無明煩惱除矣。
　　又問，云何行於正念？答曰，當行不生不滅。
　　何謂不生不滅？下文自<答>答。</答>
　　又問，何法不生，何法不滅？答曰不善不生，善法不滅。
　　不善者惡法也。換句話說，惡法不生，善法不滅，便是行於正念。
　　又問，善不善孰為本？答曰，身為本。
　　以受五陰身故，乃有善不善業，故身為其本。
　　又問，身孰為本？答曰，欲貪為本。
　　欲貪者，愛也。以愛潤生，故受五陰身也。
　　又問，欲貪孰為本？答曰，虛妄分別為本。
　　諸法實相，性本空寂。眾生虛妄分別其幻相，乃生欲貪也。
　　又問，虛妄分別孰為本？答曰，顛倒想為本。
　　一切法緣起性空，唯是假名，而眾生虛妄執為實有，皆顛倒想也。由顛倒想，
生虛妄分別。由虛妄分別，生欲貪。由欲貪，妄受五陰身。由五陰身，造善惡業。
由惡法生善法滅，而失正念。由失正念，而起無明煩惱。以無明煩惱，而落入眾生
。
　　又問，顛倒想孰為本？答曰無住為本。
　　諸法緣生，無有自性，法無自性，即便空寂。於空寂中，不應有住。眾生顛倒
，妄生住著耳。約由真起妄而言，故曰顛倒想以無住為本也。
　　又問，無住孰為本？答曰，無住則無本。
　　法無自性，即是畢竟空，畢竟空云何有本？故曰無住則無本。文殊師利，從無
住本，眾生迷惑顛倒，妄立一切法也。菩薩不爾，如實知一切法緣起性空。所以說
，於畢竟空中，熾然建立一切法也。
　　<經>【時維摩詰室有一天女。見諸大人聞所說法便現其身。即以天華散諸菩薩
　　　大弟子上。華至諸菩薩即皆墮落。至大弟子便著不墮。一切弟子神力去
　　　華不能令去。】</經>
　　時維摩詰室有一天女，見諸大人者，諸賢聖故稱大人。（有本曰見諸天人，謹
供讀者參考）天女聞諸菩薩說法，便現其身，即以散花供養。
　　法以心現，花至諸菩薩，即便墮落。以諸大弟子心有著故，花便著身不墮。一
切弟子神力去花，而不能去。由此可見，大小乘之不同也。
　　<經>【爾時天女問舍利弗。何故去華。答曰。此華不如法是以去之。】</經>
　　天女問舍利弗，何故去花？答言，此花不如法。
　　律制散花供養時，若世尊在座，花著世尊身無妨。若著餘人身，應拂落之。若
世尊不在座，花著上座身無妨，若著餘人身，應拂落之。舍利弗尊律，故回答此花
不如法。
　　<經>【天曰。勿謂此華為不如法。所以者何。是華無所分別。仁者自生分別想
　　　耳。若於佛法出家有所分別為不如法。若無所分別是則如法。】</經>
　　天女言，勿謂此花不如法，何以故？此花無所分別。因為諸法緣生無性，法既
無性，焉有分別？皆因心生分別，是故分別於法耳。所以法無分別，仁者心自生分
別也。隨佛出家，薰沐佛法，不應有分別心。若以分別心，見分別法者，則不如佛
法矣。若無分別心不生分別見，是乃為如佛法。
　　<經>【觀諸菩薩華不著者已斷一切分別想故。譬如人畏時非人得其便。如是弟
　　　子畏生死故。色聲香味觸得其便也。已離畏者一切五欲無能為也。結習
　　　未盡華著身耳。結習盡者華不著也。】</經>
　　觀諸菩薩已斷一切分別想，故花不著也。如人畏懼時，先自怯弱，故非人得其
便。諸弟子畏生死，故色聲香味觸五塵得其便。若已離畏者，五欲不能得其便也。
結習未盡，如聲聞乘人，畏生死著涅槃，花乃著身。菩薩結習盡者，花不著也。
　　<經>【舍利弗言。天止此室其已久如。答曰。我止此室如耆年解脫。舍利弗言
　　　。止此久耶。天曰。耆年解脫亦何如久。舍利弗默然不<答>答。</答>天曰。如何
　　　耆舊大智而默。答曰。解脫者無所言說。故吾於是不知所云。】</經>
　　舍利弗言，天止此室，已經多久了？答曰，如耆年解脫。
　　耆年者，尊稱舍利弗也。出家始至九年，為下座。自十年至十九年，為中座。
二十年以上，為上座。滿五十年，稱為耆年。解脫者無為，無為者無生住滅，故無
久無近。換句話說，天女答意謂，我住此室，無久近之相也。
　　舍利弗言，如此說來，汝止此室已很久了。天反問曰，耆年解脫，是如何久遠
呢？當知解脫無為，無久遠相，所以舍利弗默然不<答>答。</答>
　　天女問言，耆舊（耆年）於聲聞中，智慧第一，為何默然？舍利弗言，解脫者
離言語相，故我不知所云。
　　<經>【天曰。言說文字皆解脫相。所以者何。解脫者不內不外不在兩間。文字
　　　亦不內不外不在兩間。是故舍利弗。無離文字說解脫也。所以者何。一
　　　切諸法是解脫相。舍利弗言。不復以離婬怒癡為解脫乎。天曰。佛為增
　　　上慢人。說離婬怒癡為解脫耳。若無增上慢者。佛說婬怒癡性即是解脫
　　　。舍利弗言善哉善哉。天女。汝何所得以何為證辯乃如是。天曰。我無
　　　得無證故辯如是。所以者何。若有得有證者即於佛法為增上慢。】</經>
　　言說文字，何故皆解脫相？以言說文字皆緣生無性，若法無性即解脫相。解脫
相即是空相，故不在內，不在外，不在兩間。言說文字無性即空，故亦不在內不在
外不在兩間。
　　是故舍利弗！莫離文字說解脫，應知文字無性，當體即是解脫。若離文字外有
解脫者，其解脫相即是斷滅。一切法無非緣生無性，故一切諸法，皆解脫相。
　　舍利弗問言，佛說離婬怒癡得解脫。汝不以離婬怒癡為解脫嗎？
　　天女言，佛為增上慢人說離婬怒癡為解脫。若無增上慢者，佛說婬怒癡性即解
脫。
　　增上慢者，於法未得言得，未證言證。不思議佛境界經云，一切法畢竟空不可
得，二乘人於中言得言證，故為增上慢人。何故婬怒癡性即解脫？以婬怒癡性無性
不可得，故即解脫也。
　　舍利弗歎言，善哉善哉！汝何所得，以何為證，能有如是辯才呢？我們已經知
道，法性空無所有，於中無得無證。若起有得有證之心，便是增上慢人。故天女答
言，我無得無證，若有得有證，於佛法中便是增上慢人。
　　<經>【舍利弗問天。汝於三乘為何志求。天曰。以聲聞法化眾生故我為聲聞。
　　　以因緣法化眾生故我為辟支佛。以大悲法化眾生故我為大乘。舍利弗。
　　　如人入瞻蔔林唯嗅瞻蔔不嗅餘香。如是若入此室。但聞佛功德之香。不
　　　樂聞聲聞辟支佛功德香也。舍利弗。其有釋梵四天王諸天龍鬼神等入此
　　　室者。聞斯上人講說正法。皆樂佛功德之香發心而出。舍利弗。吾止此
　　　室十有二年。初不聞說聲聞辟支佛法。但聞菩薩大慈大悲不可思議諸佛
　　　之法。】</經>
　　舍利弗既聞天女言無得無證，不知天女所為究係何乘，故有此<問>問。</問>
　　無上佛乘無有決定，隨機應現，理事圓融。經云，無有定法，是名阿耨多羅三
藐三菩提，故天女答言，以應機度化故，我有時現為聲聞，有時現辟支佛，有時現
大乘，無有決定，應機示現耳。
　　其實唯一佛乘，無聲聞緣覺乘也。譬如入瞻蔔林，不嗅餘香。瞻蔔花極香，有
云瞻蔔花雖萎，猶勝餘花香。若人入此室者，但聞佛功德香，不樂聞二乘功德香也
。
　　釋梵四王，及諸天龍鬼神入此室者，聞斯上人說法，皆樂佛乘，發無上菩提心
而出。
　　吾止此室十有二年。前以理答，故云解脫無久無近。理不礙事，今以事答，故
云十有二年。居此室十有二年，未聞二乘小法，但聞大乘不思議諸佛之法。
　　<經>【舍利弗。此室常現八未曾有難得之法。何等為八。此室常以金色光照晝
　　　夜無異。不以日月所照為明。是為一未曾有難得之法。此室入者不為諸
　　　垢之所惱也。是為二未曾有難得之法。此室常有釋梵四天王他方菩薩來
　　　會不絕。是為三未曾有難得之法。此室常說六波羅蜜不退轉法。是為四
　　　未曾有難得之法。此室常作天人第一之樂絃出無量法化之聲。是為五未
　　　曾有難得之法。此室有四大藏眾寶積滿。賙窮濟乏求得無盡。是為六未
　　　曾有難得之法。此室釋迦牟尼佛。阿彌陀佛。阿佛。寶德。寶炎。寶
　　　月。寶嚴。難勝。師子響。一切利成。如是等十方無量諸佛。是上人念
　　　時。即皆為來廣說諸佛秘要法藏說已還去。是為七未曾有難得之法。此
　　　室一切諸天嚴飾宮殿諸佛淨土皆於中現。是為八未曾有難得之法。舍利
　　　弗。此室常現八未曾有難得之法。誰有見斯不思議事。而復樂於聲聞法
　　　乎。】</經>
　　今八法，文顯易明，不多解釋。
　　<經>【舍利弗言。汝何以不轉女身。天曰。我從十二年來。求女人相了不可得
　　　。當何所轉譬如幻師化作幻女。若有人問何以不轉女身。是人為正問不
　　　。舍利弗言。不也。幻無定相當何所轉。天曰。一切諸法亦復如是無有
　　　定相。云何乃問不轉女身。即時天女以神通力。變舍利弗令如天女。天
　　　自化身如舍利弗。而問言。何以不轉女身。舍利弗以天女像而答言。我
　　　今不知何轉而變為女身。天曰。舍利弗。若能轉此女身。則一切女人亦
　　　當能轉。如舍利弗非女而現女身。一切女人亦復如是。雖現女身而非女
　　　也。是故佛說一切諸法非男非女。】</經>
　　聲聞人取相，不知諸法實相無相之理，故問天何以不轉女身。天曰，我從十二
年來，求女人相了不可得。謂於大乘法中，如實知法相如幻，無有定性。如幻師化
作幻女人，女人相如幻無實，云何可轉？故汝興此問，非為正問也。
　　一切法皆復如此，法相如幻，無有定相。以無定相故，隨緣能為一切法作相。
是故無相隨緣能現相，相隨緣現，而實皆無相。
　　天以神通力，變舍利弗為天女相，天自化身為舍利弗相。問言，舍利弗！汝何
以不轉女身？
　　舍利弗以天女像答言，此皆幻化無實，我尚不知有女相，何能轉女身耶？意思
是說，於此幻相中，我尚不知轉變為女，何能以女轉變為男呢？此係天女以神通力
，令舍利弗自悟也。
　　天言，如果舍利弗能轉此如幻之女身為男，則一切女人當亦能轉如幻之女身為
男也。當知一切相如幻，無所轉也。故知汝舍利弗實非女而幻現女身，一切女人亦
實非女而幻現女身也。故佛說一切法非男非女，皆悉無相也。
　　<經>【即時天女還攝神力。舍利弗身還復如故。天問舍利弗。女身色相今何所
　　　在。舍利弗言。女身色相無在無不在。天曰。一切諸法亦復如是。無在
　　　無不在。夫無在無不在者佛所說也。】</經>
　　天女還攝神力，幻相即息。問舍利弗言，女人色相今何所在？舍利弗言，女人
色相無在無不在。
　　因為諸法實相，性空無所有，故曰無在。隨緣幻現，遍一切處，故曰無不在。
天言，一切法亦復如是，無性隨緣幻現遍滿十方，十方幻現，還歸無性，此是佛說
也。
　　<經>【舍利弗問天。汝於此沒當生何所。天曰。佛化所生吾如彼生。曰佛化所
　　　生非沒生也。天曰。眾生猶然無沒生也。舍利弗問天。汝久如當得阿耨
　　　多羅三藐三菩提。天曰。如舍利弗還為凡夫。我乃當成阿耨多羅三藐三
　　　菩提。舍利弗言。我作凡夫無有是處。天曰。我得阿耨多羅三藐三菩提
　　　亦無是處。所以者何。菩提無住處。是故無有得者。舍利弗言。今諸佛
　　　得阿耨多羅三藐三菩提。已得當得。如恒河沙。皆謂何乎。天曰。皆以
　　　世俗文字數故說有三世。非謂菩提有去來今。天曰。舍利弗。汝得阿羅
　　　漢道耶。曰無所得故而得。天曰。諸佛菩薩亦復如是。無所得故而得。】</經>
　　舍利弗問，汝於此取滅後，當生何處？天女答言，佛化所生，吾如彼生。
　　當知佛所化生者，非實也，無有生也。一如上來意，生滅者皆如幻化，實無生
滅也。故舍利弗言，佛化所生，非為實有，非沒滅亦無生也。天女言，一切眾生，
皆復如此，無沒滅亦無有生。
　　舍利弗問言，汝多久當得阿耨多羅三藐三菩提？
　　我們知道，畢竟空義，是名無上菩提。不可得義，是名無上菩提。無生無滅義
，是名無上菩提。不增不減義，是名無上菩提。無欠無餘義，是名無上菩提。橫遍
豎窮義，是名無上菩提。今舍利弗以有所得心問何時證無上菩提，依然是增上慢見
地。
　　天言，如舍利弗還為凡夫。凡夫者，緣生無性，故實非凡夫，只是假名凡夫而
已。舍利弗既已證聖，不再迷惑，故曰我作凡夫無有是處。天女言，汝既知此道理
，當知我得無上菩提，亦無有是處。所以者何？無上菩提畢竟空，無有住處，不可
得故。
　　舍利弗問，若如此者，今諸佛已得當得無上菩提，應作何解釋呢？天女答言，
此皆以世間言語文字數，說有去來今，非菩提有去來今也。
　　「數」是分別有法之智慧，如稱薩婆多有部為數人。文中意云，以世俗人執文
字相為實有，謂有三世，非菩提有去來今。
　　天女欲令舍利弗自悟，故問曰，汝舍利弗，得阿羅漢道嗎？舍利弗言，我得阿
羅漢，是即證無所得。因為證入無所得，方得阿羅漢道。金剛經云，阿羅漢不應作
是念，我得阿羅漢道。若作是念，我得阿羅漢道，即不名阿羅漢。
　　天女曰，如是如是，諸佛菩薩亦復如是，以無所得而謂得也。
　　<經>【爾時維摩詰。語舍利弗。是天女已曾供養九十二億佛已。能遊戲菩薩神
　　　通。所願具足得無生忍住不退轉。以本願故隨意能現教化眾生。】</經>
　　維摩詰顯天女實德，令眾敬仰。天女已曾供養九十二億佛，深植德本。已能遊
戲菩薩神通，菩薩大願具足，得無生忍，住不退轉，已是大菩薩。以本願故，隨意
現化世間。
</檔>
