<檔>
<篇>維摩詰所說經</篇>
<節>維摩詰所說經句解</節>
　　　　<節>見阿佛品第十二</節>
　　<經>【爾時世尊問維摩詰。汝欲見如來。為以何等觀如來乎。維摩詰言。如自
　　　觀身實相。觀佛亦然。我觀如來。前際不來後際不去今則不住。不觀色
　　　不觀色如。不觀色性。不觀受想行識。不觀識如。不觀識性。非四大起
　　　。同於虛空。六入無積。眼耳鼻舌身心已過不在三界。三垢已離順三脫
　　　門。具足三明與無明等。不一相不異相。不自相不他相。非無相非取相
　　　。不此岸不彼岸不中流。而化眾生。觀於寂滅亦不永滅。不此不彼。不
　　　以此不以彼。不可以智知。不可以識識。無晦無明無名無相。無強無弱
　　　非淨非穢。不在方不離方。非有為非無為。無示無說。不施不慳。不戒
　　　不犯。不忍不恚。不進不怠。不定不亂。不智不愚。不誠不欺。不來不
　　　去。不出不入。一切言語道斷。非福田非不福田。非應供養非不應供養
　　　。非取非捨。非有相非無相。同真際等法性。不可稱不可量。過諸稱量
　　　。非大非小。非見非聞非覺非知。離眾結縛。等諸智同眾生。於諸法無
　　　分別。一切無失。無濁無惱。無作無起無生無滅。無畏無憂無喜無厭無
　　　著。無已有無當有無今有。不可以一切言說分別顯示。世尊。如來身為
　　　若此。作如是觀。以斯觀者名為正觀。若他觀者名為邪觀。】</經>
　　世尊問維摩詰，以何等觀如來？如來者法身，法身非身，故不可見。然由法起
報，由報起化，曰報法身化法身，報化二身復非不可見。故如來身微妙難思，是以
佛問維摩詰以何觀如來？
　　如自觀身實相，觀佛亦然。
　　諸法實相，實相諸法。諸法實相，無量即空，相而無相。實相諸法，空即無量
，無相而相。相而無相，相不可得。無相而相，無相不可得，故實相者，不可得義
也。
　　諸佛法身亦復如是。法身非身，故身不可得。然法身起報化身，故非身亦不可
得。法身非身，即非一切法。由法起報化，故亦不離一切法。是以維摩詰言，如自
觀身實相，觀佛亦然。此是總答，以下是分別其義。
　　如來法身非身，故前際不來，後際不去，今則不住。
　　色是有法，是生滅法。法身非有非生滅，故曰不觀色。色如者，一切色法不二
不異，諸色不二不異是如幻相。法身非身，非是如幻，故曰不觀色如。色性者空也
，然空即無量，法身即千百億化身，非絕對空，故曰不觀色性。受想行識亦復如是
。
　　四大是色法，故佛法身非四大起，同於虛空般無相。
　　眾生以六入所積成其身心。佛法身六入無積聚，已過眼耳鼻舌身心境界。以眼
耳鼻舌身是色法，心是六塵緣影。
　　不在三界。三界如空花故。貪瞋癡三垢已離，順空無相無願三解脫門。
　　具足三明，與無明等。三明乃緣生無性，無明虛妄亦無實性，故三明與無明同
等。
　　實相無相，故不一相，不異相，不自相，不他相。亦非無相，因為若執無相，
即著無相相也。非取相，以實相不可得故。
　　不此岸者，非生死也。不彼岸者，非涅槃也。以此岸彼岸，故有中流，既無此
岸彼岸，故亦非中流。雖然如此，但度化眾生無有休息。
　　觀於寂滅涅槃，不捨眾生而不永入寂滅。
　　實相不可得故，所以不此不彼，無佛無眾生也。不以此而度彼眾生，所謂度盡
眾生，不取眾生相也。
　　佛法身非身，故不可以智知，不可以識識。以智知識識，皆以相生。法身無相
，故不可以智知識識。
　　無晦無明無名無相者，法身無相也。
　　無強無弱，非淨非穢，法身不可得也。
　　不在方，如虛空無所有也。不離方，如虛空橫遍豎窮也。
　　非有為，非無為，無示無說，法身不可得故。
　　不施不慳至不智不愚，謂行六度而三輪體空也。
　　不誠不欺至一切言語道斷，謂法身離一切相也。
　　非福田非不福田，非應供養非不應供養。隨緣無性，故非福田非應供。無性隨
緣，故非不福田非不應供。
　　法身無相，故非取非捨，非有非無相。非無相者，非無相相也。
　　同真際，等法性。真際者，真如也。法性者，性空也。
　　以性空不可得故，故不可稱不可量，乃至非大非小。
　　非見聞覺知，非六根境界也。
　　離眾結縛，得大自在故。
　　等諸智，同眾生。智者雖賢，眾生雖愚，但同一法性，故曰等同。
　　諸法無非實相，故無分別。
　　佛過盡德圓，故一切無失。
　　法身不可得，故無濁無惱，乃至無喜無厭無著。
　　法身離諸有法，故無已有當有今有，不可以言語分別顯示。
　　維摩詰言，如來身為如此也。
　　<經>【爾時舍利弗問維摩詰。汝於何沒而來生此。維摩詰言。汝所得法有沒生
　　　乎。舍利弗言。無沒生也。若諸法無沒生相。云何問言汝於何沒而來生
　　　此。於意云何。譬如幻師幻作男女。寧沒生耶。舍利弗言。無沒生也。
　　　汝豈不聞佛說諸法如幻相乎。答曰如是。若一切法如幻相者。云何問言
　　　汝於何沒而來生此。舍利弗。沒者為虛誑法敗壞之相。生者為虛誑法相
　　　續之相。菩薩雖沒不盡善本。雖生不長諸惡。】</經>
　　舍利弗問汝於何處沒，來生於此？維摩詰以問為答，欲舍利弗自悟其理。
　　舍利弗證入性空無為，故回答說，諸法無沒無生。維摩詰言，諸法無沒生相，
汝云何問，汝於何處沒，來生於此？諸法緣起如幻，猶如幻師幻作男女，無生沒也
。故佛說一切法相如幻如化。汝云何問，汝於何處沒，來生於此？當知一切法性相
常住，無生無滅。法相如幻，非為實有，法性空寂無生無滅，故常住也。沒者為虛
誑法，敗壞之相。應知諸法幻有性空，畢竟不可得，當有何法敗壞？生者為虛誑法
，相續之相。諸法幻有性空，畢竟不可得，當有何法相續？
　　菩薩雖示現沒滅，其實是轉化他方，故不盡善本。雖示現生於三界，旨在度化
眾生，故不長諸惡。
　　<經>【是時佛告舍利弗。有國名妙喜。佛號無動。是維摩詰於彼國沒而來生此
　　　。舍利弗言。未曾有也。世尊。是人乃能捨清淨土。而來樂此多怒害處
　　　。維摩詰語舍利弗。於意云何。日光出時與冥合乎。答曰。不也。日光
　　　出時即無眾冥。維摩詰言。夫日何故行閻浮提。答曰欲以明照為之除冥
　　　。維摩詰言。菩薩如是。雖生不淨佛土為化眾生故不與愚闇而共合也。
　　　但滅眾生煩惱闇耳。】</經>
　　佛告舍利弗，維摩詰自妙喜國來生於此。
　　菩薩入生死，不染生死，如日光除暗卻不與暗合。菩薩雖生不淨國土，為化眾
生，不與不淨合也。但滅眾生煩惱而已。
　　<經>【是時大眾渴仰。欲見妙喜世界無動如來及其菩薩聲聞之眾。佛知一切眾
　　　會所念。告維摩詰言。善男子。為此眾會。現妙喜國無動如來及諸菩薩
　　　聲聞之眾。眾皆欲見。於是維摩詰心念。吾當不起于座接妙喜國。鐵圍
　　　山川溪谷江河。大海泉源須彌諸山。及日月星宿。天龍鬼神梵天等宮。
　　　并諸菩薩聲聞之眾。城邑聚落男女大小。乃至無動如來及菩提樹諸妙蓮
　　　華。能於十方作佛事者。三道寶階從閻浮提至忉利天以此寶階諸天來下
　　　。悉為禮敬無動如來聽受經法閻浮提人。亦登其階。上昇忉利見彼諸天
　　　。妙喜世界成就如是無量功德上至阿迦膩吒天。下至水際。以右手斷取
　　　如陶家輪。入此世界猶持華鬘示一切眾。作是念已入於三昧現神通力。
　　　以其右手斷取妙喜世界置於此土。彼得神通菩薩及聲聞眾并餘天人。俱
　　　發聲言。唯然世尊。誰取我去。願見救護。無動佛言。非我所為。是維
　　　摩詰神力所作。其餘未得神通者。不覺不知己之所往。妙喜世界雖入此
　　　土而不增減。於是世界亦不迫隘如本無異。】</經>
　　維摩詰不起於座，以手取妙喜世界來入此土。
　　菩提樹諸妙蓮華，能於十方作佛事者。謂諸化佛化菩薩，能於十方作佛事者，
一併取來此土。
　　三道寶階，從閻浮提至忉利天。此土天人隔絕，彼土人道與欲界地居天，借三
道寶階可以往來。
　　阿迦膩吒天，即色究竟天。
　　陶泥家，斷泥成壞，曰陶家輪。
　　妙喜世界雖入此土，而不增減。此土亦不迫隘。
　　<經>【爾時釋迦牟尼佛告諸大眾。汝等且觀妙喜世界無動如來其國嚴飾。菩薩
　　　行淨弟子清白。皆曰。唯然已見。佛言。若菩薩欲得如是清淨佛土。當
　　　學無動如來所行之道。現此妙喜國時。娑婆世界十四那由他人發阿耨多
　　　羅三藐三菩提心。皆願生於妙喜佛土。釋迦牟尼佛即記之曰。當生彼國
　　　。時妙喜世界於此國土。所應饒益其事訖已。還復本處舉眾皆見。佛告
　　　舍利弗。汝見此妙喜世界及無動佛不。唯然已見。世尊。願使一切眾生
　　　得清淨土如無動佛。獲神通力如維摩詰。】</經>
　　那由他譯為億，有十萬百萬千萬不同之說。
　　<經>【世尊。我等快得善利。得見是人親近供養。其諸眾生若今現在若佛滅後
　　　。聞此經者亦得善利。況復聞已信解受持讀誦解說如法修行。若有手得
　　　是經典者。便為已得法寶之藏。若有讀誦解釋其義如說修行。即為諸佛
　　　之所護念。其有供養如是人者。當知即為供養於佛。其有書持此經卷者
　　　。當知其室即有如來。若聞是經能隨喜者。斯人即為取一切智。若能信
　　　解此經乃至一四句偈為他說者。當知此人即是受阿耨多羅三藐三菩提記
　　　。】</經>
　　得見是人，親近供養。謂得見維摩詰親近供養也。
　　其有供養如是人者。謂供養維摩詰也。
　　以下皆讚經卷之詞。
</檔>
