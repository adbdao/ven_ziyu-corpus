<檔>
<篇>性緣問題之申論</篇>
性緣問題之申論

  [第二頁]
  七、天台宗性具法門之商榷
　若以法言，無性隨緣成諸法，諸法任緣歸無性。其中無善惡之見，此是智知。
若以情見分別，乃有生滅大小是非有無善惡等，此是識見，非是智知。此見若除，
則不見生滅大小是非有無善惡。離諸分別，則諸法一性，即是無性；諸法無性，
即
是一性。諸法一性無性，是本實性，此本實性，無造無作。
　　既云諸法一性，即是無性，是故則知，無性即是一性，一性即是諸法。由本
實
性，而起諸法，諸法皆本實性所具。本實性無作，而諸法皆作。如是則無作恒作，
作恒無作。無作恒作，則非生滅而生滅，非大小而大小，非是非而是非，非有無
而
有無，非善惡而善惡。作恒無作，故生滅恒無生滅，大小恒無大小，是非恒無是
非
，有無恒無有無，善惡恒無善惡。故無性隨緣，隨緣無性，理不礙事，事不礙理，
理事圓融，方是性具之義也。
　　理不礙事，無性之理起善起惡，是之謂性具。事不礙理，善惡隨情假立，常
歸
一性之理。是故法身常寂，隨緣常現九道善惡。九道善惡常現，而無性法身一理
常
寂。如是方得性具之說圓融無礙。事皎明不礙理性湛寂，理湛寂不礙事相皎明也。
　　天台性具之說，出於觀音玄義。觀音玄義係智者大師所說灌頂所記，後人多
申
論之。觀音玄義卷上云：
　　「<問>問：</問>緣了既有性德善，亦有性德惡否？<答>答：</答>具。」
　　此是天台性具說，始出處。緣了者，三因佛性也。三因佛性者，正因佛性，
緣
因佛性，了因佛性。觀音玄義云，……廣說緣了明三佛性。若論性德了因種子，
修
德即成般若，究竟即成智德菩提。性德緣因種子，修德即成解脫斷德涅槃。若性
非
緣非了，即成正因，若修德成就，則是不縱不橫，三點法身……
　　了因佛性，成般若德，究竟即成無上菩提，無上菩提者，佛之智德。緣因佛
性
，成解脫德，究竟即成大涅槃，大涅槃者，佛之斷德。正因佛性，成法身德，不
生
不滅，不來不去。
　　故正因佛性非緣非了，清淨不動，一體常靈。緣了二因，隨事應緣，應化萬
方
。正因佛性，體也，緣了者，用也。體恒起用，用恒是體，體用卷舒，自在無礙。
正因佛性常寂，緣了二因常照。寂者照之體，照者寂之用，寂而常照，照而常寂，
如伊字三點，不縱不橫。正因佛性無作也，緣了二因作也，作而無作曰法身，無
作
而作曰般若解脫。緣了二因是種子，種子是作法；正因非緣非了，是無作法。無
作
為作之體，作為無作之用。
　　觀音玄義既曰緣了具善具惡，當是性之用，非性之體也。於是可知，善惡是
作
法。無性之體，隨緣而有善惡之用。善惡之用，還歸無性常寂之體。
<_-節>往第三頁</_-節>
注：為方便網頁瀏覽之故，將原文分隔成四頁。
</檔>
