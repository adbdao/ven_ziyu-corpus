<檔>
<篇>華嚴義海百門述義</篇>
<節>華嚴經義海百門述義</節>
華嚴經義海百門述義
　　　　　京大薦福寺沙門法藏述
　　　　　　　　　　　釋智諭撰
　　　　<節>原序</節>
　　<經>【夫緣起難思。諒遍通於一切。法界叵測。誠顯現於十方。莫不性海沖融應人
機而表一。智光赫奕耀世間以通三。殊勝微言輕毫彰於圓教。奇特聖眾纖埃現以全
身。超情慮之端。透出名言之表。竊見玄綱浩澣。妙旨希夷。覽之者詎究其源。
學之者罕窮其際。由是微言滯於心首。恒為緣慮之場。實際居於目前。翻為名相之
境。今者統收玄奧囊括大宗。出經卷於塵中。轉法輪於毛處。明者德隆於即日。昧
者望絕於多生。得其意則山岳易移。乖其旨則錙銖難入。輒於一塵之上。顯其實德
。窮茲性海。覽彼行林。總舉十門。別開百義。參而不雜。一際皎然。義煥爛於篇
題。理昭彰於文字。庶入道之士。粗觀其致焉。所列名目。條之如左
　　緣生會寂門第一　　實際斂門第二　　種智普耀門第三　　鎔融任運門第四
p-1
　　體用顯露門第五　　差別顯現門第六　　修學嚴成門第七　　對治獲益門第八
　　體用開合門第九　　決擇成就門第十】</經>
　　此是法藏大師之原序，於中舉十門開百義，具顯一章之旨。謹列篇首，以饗讀
者。并略作解釋。
　　十門百義，總在明乎法界緣起。故開頭便說緣起難思，諒遍通於一切，法界叵
測，誠顯現於十方。諒者，信也，誠也。謂緣起難思，信乎遍通一切，法界叵測，
誠顯現十方也。此已標出華嚴義海之宗旨，在明法界緣起。法界緣起者，一即一切
，一切即一，互攝互入，重重無盡。法界為體，緣起為用。今法藏大師，要於一塵
上說明十玄六相。
　　莫不性海沖融應人機而表一，智光赫奕耀世間以通三。
　　沖者沖虛，融者融通。沖虛融通，事理無礙，故能應小、始、終、頓、圓五教
之機。雖應機不同，然皆表緣起一乘之理。智光赫奕，讚佛也。佛之智慧，光大無
量不可思議。耀世間以通三者，耀三種世間。三種世間者，眾生世間，五陰世間，
國土世間。
　　殊勝微言者，殊勝精妙之言，於一毫彰於圓教。纖埃者，微塵也。於一微塵，
而現全身。奇特聖眾者，華嚴經旨歸云，係佛所化微塵數菩薩。為表依正無礙，因
果無礙。
　　超情慮之端下，謂此緣起遠超遍計之外，透出名言之表，非名言相所及也。
p-2
　　竊見以下，歎緣起廣大微妙。希夷者無形無聲。老子云，視而不見名曰希，聽
而不聞名曰夷。故希者無形，夷者無聲。用歎緣起無相不可取也。
　　覽之者詎究其源，學之者罕窮其際。
　　一切萬法，無非緣起。然緣起無相不可得。故覽之者豈究察其根源，學之者亦
莫窮其邊際。歎緣起既深且廣，博大精深。
　　由是微言滯於心頭，成緣慮之場。學人若將名相滯於心頭，便成六塵緣影之
場也。實際者，真際也，法界也。法界無界，無界者無相也。實際無相，然以能見
之心，翻為名相之境也。
　　今者統收其奧旨，囊括其大宗，欲於一塵上明乎緣起。故曰出經卷於塵中，轉
法輪於毛處。
　　明者，智者也。有智慧者，緣起之德用功能，可頓興於即日。相反地，愚昧者
，縱多生多劫，亦難望其邊涯。故得其意旨者，則山岳易移。山岳易移者，無障礙
也。乖違其旨者，絲毫難入。
　　現在即於一塵上，顯緣起之實德。窮茲性海，覽彼行林。緣起者，萬法之性，
故曰性海。覽彼行林，以緣起現諸事相，以事相而起修行。行林者，以喻立說，明
此無修無證之理境也。「林」係多木所成，眾緣而現。既是眾緣所現，定無自性。
p-3
法無自性，便是究竟理體，故稱為行林。然事相有修，而理體空寂。以理應事，無
修而修。以事合理，修而無修。故理性本圓，無欠無餘無修無證。
　　總舉十門，別開百義，略示其綱要。參而不雜，一際皎然。謂法界緣起，雖萬
法參差，而不雜亂。以事雖千差，而一理皎然。
　　其義理煥爛於篇章，昭彰於文字之間。可為入道之士，粗觀其大致。
　　以下略舉十門，開張百義。
　　　 　　　　p-4
　　京大薦福寺沙門法藏述，當時法藏大師，駐錫京師大薦福寺。其歷史已如前述
。
</檔>
