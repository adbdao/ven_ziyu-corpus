<檔>
<篇>華嚴義海百門述義</篇>
<節>華嚴經義海百門述義</節>
 　　　　<節>緣生會寂門第一</節>
　　<經>【夫緣起萬有。有必顯於多門。無性一宗。宗蓋彰於眾德。分其力用。則
　　　卷舒之趣易明。覽其玄綱。則理事之門方曉。今就體用而言。略分十義
　　　　一明緣起　　二入法界　　三達無生　　四觀無相　　五了成壞
　　　　六示隱顯　　七發菩提　　八開涅槃　　九推去來　　十鑑動靜】</經>
　　緣生會寂，乃開宗明義。此一門為總，以下九門為別。以總統別，故先說緣生
會寂。
　　緣生者，法界用也。會寂者，法界體也。體之與用，乃一法界。體必具用，用
不離體，由體起用，萬象森羅，用全歸體，一際湛寂。故曰緣生會寂。
　　緣生者，事相也。會寂者，理性也。緣生之法，依他而起，無有自性。既無自
性，故體虛而性空寂。全相是性，有而非有。全性是相，無而不無。有而非有，非
有而有，雖有不落常邊。無而不無，不無而無，雖無不落斷邊。約事不礙理言，故
曰緣生會寂。
　　緣生者，一切法相也。會寂者，實相無相也。實相諸法，則緣起萬有。諸法實
相，則性常空寂。實相諸法，故諸佛法身不動，而常化十方。諸法實相，則佛化十
方，而法身不動。
　　　　　　　　　　 　　　　p-5
　　總而言之，緣生會寂，在明法界緣起。法界緣起者，一即一切，一切即一。無
分別而分別，分別而無分別。
　　夫緣起萬有，有必顯於多門。無性一宗，宗蓋彰於眾德。
　　此是總明緣生會寂門，以下分為十義，是別明緣生會寂門。
　　緣起事相，無量無邊，故曰緣起萬有，有必顯於多門。無性一宗者，真空理體
也。理體空故，乃能隨緣而現萬有，故曰彰於眾德。
　　分其力用，則卷舒之趣易明。覽其玄綱，則理事之門方曉。
　　如果分別其力用，一塵雖小，然緣起無自性，以無自性故，終遍十方。十方雖
大，亦復緣起無性，以十方無體性故，不礙在一微塵。十方在一塵是卷，一塵遍十
方是舒。故知緣起法者，則此卷舒之理趣易明。
　　緣起萬法，其理性必歸於真空。真空理性，必不礙隨緣而成萬法。例如緣起波
相，必歸於水性，以波即是水故。水不自現，必因波而現，以水即波故。水是其理
，波是其事，故理不礙事，事不礙理。玄綱者理性也，理不礙事，成乎萬法。事不
礙理，萬法歸於一性。如經云畢竟空中建立一切法，一切法皆歸畢竟空。故曰覽其
玄綱，則理事之門方曉。
　　以上是總明緣生會寂門，以下就體用而言，分為十義解說。體者理體，用者事
用。略分十義者，一、明緣起，二、入法界，三、達無生，四、觀無相，五、了成
p-6
壞，六、示隱顯，七、發菩提，八、開涅槃，九、推去來，十、鑑動靜。
　　<經>【初明緣起者。如見塵時。此塵是自心現。由自心現。與自心為緣。由
　　　緣現前。心法方起。故名塵為緣起法也。經云。諸法從緣起。無緣不
　　　起。沉淪因緣。皆非外有。終無心外法。能與心為緣。縱分別於塵。亦
　　　非攀緣。然此一塵圓小之相。依法上起。假立似有。竟無實體。取不可
　　　得。捨不可得。以不可取捨。則知。塵體空無所有。今悟緣非緣。起無
　　　不妙。但緣起體寂。起恒不起。達體隨緣。不起恒起。如是見者。名實
　　　知見也。】</經>
　　初明緣起，此是十義之總，緣起總賅十義也。如見塵時，此塵是自心現。因為
心外無法，一切諸法唯是心造。何故心外無有塵相﹖因為塵是緣起之法，塵由緣起
，必無自性，無性之法即是無相。故見塵相者，皆是心造。
　　由自心現，即與自心為緣。
　　塵本是無，心現故有。心既現塵，自然取著塵相。故塵相便與自心為緣。何故
塵相與自心為緣呢﹖以自心取著塵相故。何故自心取著塵相﹖以自心現塵相故。當
知取著塵相，便是妄心，妄生遍計執也。
　　　 　　　　 p-7
　　由緣現前，心法方起，故名塵為緣起法也。
　　心自現緣，還取自心所現之緣，取著緣故，心法方起。猶如對鏡現影，還取自
現鏡中之影；由取鏡中影故，乃起美醜好惡之見。如此說來，緣起之法，唯是心現
也。以心現塵，塵還為心所緣，故名塵為緣起法也。
　　經云，諸法從緣起，無緣即不起。
　　諸法從緣起者，一切諸法，唯心所現，唯心所造也。智者知諸法相唯心所現唯
心所造，於是不執一切法相實有，遍計執乃除。心不取著於相，便知諸法皆是依他
而起，無有自性。心現心造，唯是一心。
　　沈淪因緣，皆非外有。終無心外法，能與心為緣。縱分別於塵，亦非攀緣。
　　塵緣皆是心現，心外更無塵緣。故曰沈淪因緣，皆非外有。終無心外法，能與
心為緣，因為心外無法故。所以縱然分別塵相，亦非攀緣外緣。而是自心生見，還
見自心所現之相也。
　　然此一塵圓小之相，依法上起，假立似有，竟無實體。
　　一塵圓小之相，係依緣起法上而現。所現圓小之相，依他而有，無有自性。以
無自性故，所以皆假立似有，無有實體。如水上浮漚，依他而現，無有自性。
p-8
　　取不可得，捨不可得。以不可取捨，則知塵體空無所有。
　　塵相隨緣而起，故不可說有。有既不可說，焉可謂無呢﹖非有，故取不可得。
非無，故捨不可得。既然非有非無，取捨皆不可得。不可得於有，亦不可得於無。
故知塵空體寂，無所有也。
　　今悟緣非緣，起無不妙……。
　　今悟塵非實有，唯自心起，故曰悟緣非緣。悟緣非緣者，緣起性空，性空緣成
也。緣起性空，則起而非起。性空緣成，則非起而起。起而非起，非起而起，故曰
起無不妙。
　　所以緣起體寂，起恒不起。因為緣起性空，雖然緣起萬法，而萬法性空，故起
恒不起。達體隨緣，不起恒起。空性能隨緣，故曰達體隨緣，不起恒起。
　　如是見法性相者，名如實知見也。性空即是緣起，乃如實見法相。緣起即是性
空，乃如實知法性。是以名實知見也。
　　<經>【二入法界者。一小塵。緣起是法。法隨智顯。用有差別。是界此法。
　　　以無性故則無分齊。融無二相。同於真際。與虛空界等遍通一切。隨處
　　　顯現無不明了。然此一塵。與一切法各不相知。亦不相見。何以故。由
　　　各各全是圓滿法界。普攝一切更無別法界。是故不復更相知相見。縱說
　　　知見。莫非法界知見。終無別法界可知見也。經云。法界無法界。法
p-9
　　　界不知法界。若性相不存。則為理法界。不礙事相宛然。是事法界。合
　　　理事無礙。二而無二。無二二。是為法界也。】</經>
　　二、入法界者。即一小塵，緣起是法，法隨智顯……。
　　今是第二入法界義。何謂法﹖緣起是法也。何謂界﹖用有差別，是界此法，謂
之法界。
　　縱一小微塵，皆是緣起，而緣起為法也。法隨智顯者，法隨心顯也，所謂智者
，心也。此與初明緣起中，「此塵是自心現」，意思相同。然緣起之塵法，用有差
別不同，乃成諸法之界別，謂之法界。
　　以無性故，則無分齊，融無二相，同於真際，與虛空界等，遍通一切。隨處顯
現，無不明了。
　　緣起之法，必然無性，以無性故，塵與塵間，則無分限。以無分限故，則塵與
塵間，鎔融無有二相。故知緣起諸法，二而不二，分別而無分別。所以同於平等真
際，真際者，即真如也。謂緣起性空，故分別而無分別，如如平等也。如是平等，
與虛空界等，謂法界等虛空界也。既然一塵法界，等虛空界，故能遍通一切。以遍
通一切故，是以隨緣顯現，無不明了。所謂無性處處能隨緣，處處隨緣不失性也。
此是講性空緣起，不二而二，無分別而分別的道理。故曰隨處顯現，無不明了。
p-10
　　當知非是緣起外有性空，亦不是性空外有緣起。而是緣起必無自性，無性當下
即是性空。性空非為斷滅，因為性空即是無性，無性即是緣起。故性空隨緣現事相
，則性空即是緣起。緣起任緣而無性，則緣起即是性空。相成則俱顯，相奪則俱泯
。
　　何謂相成﹖性空隨緣成萬法，是理成事。緣起無性成性空，是事成理。如是相
成則俱顯。何謂相奪﹖緣起全以性空而成，是理奪事。性空全以緣起而顯，是事奪
理。如是相奪則俱泯。
　　然此一塵，與一切法各不相知，亦不相見。
　　因為此一塵與一切法，皆無自性，渾同一界，故各不相知，亦不相見。
　　何以故下，解釋其理由。因為各各全是圓滿法界，各各皆無自性，無有分別，
故全是圓滿法界。由於一切法皆無自性，故塵塵皆能相成相奪，故曰普攝一切，更
無別法界。此是事事無礙法界，因為事事無性，於是事事無礙。以事事無性，同一
法界，故不復相知相見。因為自不見自，猶指不觸指故。
　　縱說知見，莫非法界知見。終無別法界，可知可見也。
　　此是說，縱然說知說見，只是法界自體所起之用也。自體起見，還見自體所現
之相。故曰莫非法界知見，終無別法界可知見。
　　　 　　　　p-11
　　以下引經作證。經云即法界無界，法界不知法界。
　　因為諸法性空，所以法界無界。以法界無界是一法界，故法界不知法界。
　　以下明理法界與事法界。若一切法之差別性相不存，畢竟空泯絕無寄，是理法
界。性空不礙緣起，則不礙事相宛然，是事法界。合理事無礙，二而無二，無二即
二者，是略說理事無礙法界，事事無礙法界。合理法界、事法界、理事無礙法界、
事事無礙法界，是為法界也。
　　<經>【三達無生者。謂塵是心緣。心為塵因。因緣和合。幻相方生。由從緣生
　　　。必無自性。何以故。今塵不自緣。必待於心。心不自心。亦待於緣。
　　　由相待故。則無定屬緣生。以無定屬緣生。則名無生。非去緣生說無生
　　　也。論云。因不自生。緣生故。生緣不自生。因生故。生今由緣生。方
　　　得名生。了生無性。乃是無生。然生與無生。互成互奪。奪則無生。成
　　　則緣生。由成奪。是故生時無生。如是了者。名達無生也。】</經>
　　三、達無生，此明心塵相待方有，皆無自性，是故無生也。
　　謂塵是心緣，心為塵因，因緣和合，幻相方生。由從緣生，必無自性。
　　心不自心，緣塵方有。塵不自塵，因心而現。故心本是無，緣塵方有心。塵本
是無，因心而現塵。心是因緣心，塵是因緣塵。因緣所生法，悉無自性，所現之法
，皆如幻相。故曰因緣和合，幻相方生。由從緣生，必無自性。
　　　　　p-12
　　何以故﹖今塵不自緣，必待於心。心不自心，亦待於緣。由相待故，則無定屬
緣生。以無定屬緣生，則名無生。非去緣生說無生也。
　　塵不自緣者，謂塵不自有，待心而有也。因為塵是緣起法，無自體性，必待心
而現也。
　　心不自心者，心是其名，知是其實。知必待緣，若不待緣，便無所知。故曰心
不自心，亦待於緣。
　　由於心塵相待而有，各無實體，故各各無生。心塵等法，唯是因緣幻相。因緣
幻相，當體即是性空。即此空性，當體即是因緣幻相。此是一法，不可作兩解也。
　　既然因緣心塵皆是幻相，幻相豈得有生﹖故曰由相待故，則無定屬。緣生以無
定屬，便是無性，則名無生。此即中論云，眾因緣生法，我說即是空也。非是離開
緣生說無生，而緣生當體即是無生。
　　論云，因不自生，緣生故生。緣不自生，因生故生。
　　此是言因緣和合，諸法方生。因能生法，不能自生。若因自生，有生必有滅，
既有生滅，便不成因。同理可知，緣亦不自生，若緣有生有滅，必不成緣。所以因
待緣而有，緣待因而有。既是相待而有，故皆是幻相。
　　　 　　　　　 p-13
　　今由緣生，方得名生。了生無性，乃是無生。
　　一切法由緣而生，方得名生。若不假緣，便無有生。因為一切法不自生故，生
必借因緣。然因緣所生法，無有自性。既無自性，故無有生。
　　然生與無生，互成互奪。……
　　因緣所生法，便無自性，無自性便無生。同時無生便是無自性，無自性便是因
緣生。所以非生外另有無生，而是生即無生。亦非無生外另有生，而是無生即生。
　　無生即生，是無生成生。生即無生，是生成無生。無生即生，是生奪無生。生
即無生，是無生奪生。互成時，則生與無生兩存。互奪時，則生與無生雙泯。互奪
雙泯，則是無生。互成兩存，則是緣生。而互成正是互奪，互奪正是互成，是故即
成即奪。所以生時即是無生，無生即是生。若人如是了知，便名達無生。
　　<經>【四觀無相者。如一小塵圓小之相。是自心變起假立無實。今取不得。則
　　　知。塵相虛無。從心所生。了無自性。名為無相。經云。諸法本性空。
　　　無有毫末相。然相雖取不得。詮無之義非絕。以相無體性法立。以法
　　　為無相之佐由不失法相故。相非相。非相相。相與無相。實無差別
　　　也。此無相義。如繩上蛇。全言無蛇。當知。繩是無蛇之依。今法是無
　　　相之法。全以法為無相之相也。】</經>
　　　 　　　　 p-14
　　四、觀無相者，如一小塵圓小之相，是自心變起，假立無實。……
　　微塵之相，係從緣起，緣起性空，無有實體。既無實體，故是無相。眾生見有
圓小塵相者，是自心變現，而塵相假立無實。故塵相幻現無實，乃知其無相。微塵
性空，乃知其無相。
　　微塵性空，故今取不得。既然取不可得，則知塵相虛無，從心妄見而生也。云
何從心所生﹖妄心執著緣起幻相為實有，故曰從心所生。以塵無實體，了無自性，
故名為無相也。
　　經云以下，引經為證。經云，諸法本性空，無有毫末相。引經證云，以諸法性
空故，所以無相也。
　　然相雖取不得，詮無之義非絕。
　　名相雖然虛無，然而所詮之義理是實在的。詮者解也。若無名相言詮，則性
空之理便不可知。譬如波雖是虛，然無波則水不可見。故波雖取不可得，然現波之
水卻是非無。
　　以相無體，性法即立。
　　諸相緣生無體，即此無體，便是性法。故曰性法即立。
　　以法為無相之佐（依），由不失法相故。……
　　「佐」字，恐為「依」字之誤。譬如水為波之所依，由水之所依，方不失於能
依之波相。波雖如幻無相，然無相之波，依水而現相。故水成波，而不失波相也。
p-15
　　如波相非相，因為波全是水故。水雖非波相，然由水方能現波。故曰相即非相
，非相即相。所以相與無相，實無差別。猶如水之與波，實無差別。
　　以下復以繩蛇為喻。如繩上蛇，全言無蛇。當知，繩是無蛇之所依。今法是無
相之法，全以法為無相之相。
　　妄見繩誤以為蛇，然而事實上無有蛇，不過誤以繩為蛇相耳。然而雖無蛇，繩
卻是無蛇（假蛇）之依。換句話說，依繩而現假蛇之相也。法亦如是，法本無相，
但是凡夫誤執緣起幻相為實有。故曰全以法為無相之相。先舉繩蛇之譬，後以法合
也。
　　<經>【五了成壞者。如塵從緣起立。是成體。不作於塵。是壞今由了緣非緣
　　　。乃名緣成。了壞非壞。乃名緣壞。以壞不妨始成於法。是故壞時正是
　　　成時。以成無所有。是故成時。正是壞時。皆同時成立。無先無後。若
　　　無壞成。是自性有。若無成壞。是斷滅空。成壞一際。相由顯現也
　　　。】</經>
　　五、了成壞者，如塵從緣起立是成，即體不作於塵是壞。
　　塵從緣起假現是成也，但是緣生無性，故曰即體不作於塵是壞。即體不作者，
猶即體無生也。
　　　　 　　　　p-16
　　今由了緣非緣，乃名緣成。了壞非壞，乃名緣壞。
　　了緣非緣者，緣起性空也。了壞非壞者，謂性空名為壞也。然性空隨緣，即是
緣成，故曰了壞非壞，乃名緣壞。成是因緣成，壞是因緣壞，於法則無所有也。進
一步說，性空正是緣起，緣起正是性空。壞時正是成時，成時正是壞時。
　　以壞不妨始成於法，是故壞時正是成時。以成無所有，是故成時正是壞時。
　　壞時不礙始成於法者，性空不礙緣起也。所以壞時正是成時。成無所有者，緣
起即是性空也，是故成時正是壞時。
　　皆同時成立，無先無後。
　　以性空同時即是緣起，緣起同時即是性空。故無先後次第。
　　若無壞即成，是自性有，若無成即壞，是斷滅空。成壞一際，相由顯現也。
　　文中先斥其過，後顯正義。當知緣起是性空之緣起，既是性空之緣起，故無緣
起而不空。同時性空即是緣起之性空，既是緣起之性空，故無性空而非有。如果離
空而決定有者，是落常邊。故無壞即成，是自性有。如果離有而決定空者，是落斷
邊。故無成即壞，是斷滅空。
　　成壞一際，相由顯現。此是直顯正義。
　　　 　　　 p-17
　　我們已經知道，緣起為成，性空塵法無生是壞。而緣起無性，無性即空，是成
即壞。性空無性，無性能隨緣，是壞即成。故成即壞，壞即成，成壞一際不二。
　　相由顯現者，由緣起無性，方顯性空。性空隨緣，方現緣起。簡單說，由緣起
而顯性空，由性空而現緣起。故成壞者，相由而顯現也。
　　成壞一際者，言成壞相奪也。既然相奪，故非成非壞，成壞一際。相由顯現者
，言成壞相成也。既然相成，故亦成亦壞，互不相礙。
　　<經>【六示隱顯者。若觀塵相不可得時。相盡而空現。由見相時不於理。
　　　是故事顯而理隱。又此塵與諸法。互相資相攝。存亡不同。若塵能攝彼
　　　。彼隱而此顯。若彼能攝塵。塵隱而彼顯。隱顯一際。今但顯時。
　　　已成隱也。何以故。由顯時全隱而成顯。隱時全顯而成隱。相由成立。
　　　是故隱時。正顯顯時正隱也。】</經>
　　六、示隱顯者，若觀塵相不可得時，即相盡而空現。由見相時不即於理，是故
事顯而理隱。
　　示隱顯者，即明互攝互入的道理。此入彼則彼即攝此，彼入此則此即攝彼。入
時則隱，攝時則顯。諸法互入，則係相成義。諸法互攝，則為相奪義。
　　塵相緣起，無性則空，故曰觀塵相不可得。塵相不可得，則相盡而理現。猶波
相全是水，則波相不可得。觀波相不可得時，則水性全現。故觀相不可得時，則相
p-18
盡而空理全現。
　　由此可見，一切相實是虛無，唯由眾生心所現耳。猶如波實是虛無，以波全是
水故。眾生見有波相者，只是妄心所現而已。事實上眾生見水，而謂為波也。
　　何謂由見相時，不即於理﹖猶如見波時，則不見水；見眾生時，則不見佛性；
見煩惱時，則不見菩提；見生滅時，則不見無生。眾生執著假相，故不即於真如也
。是故謂之事顯而理隱。
　　又，此塵與諸法，互相資相攝，存亡不同。……
　　相資者，即相資助也，相入也。此入於彼，則是此資助於彼。彼入於此，則是
彼資助於此。此資彼，則彼攝此。彼資此，則此攝彼。故曰互相資相攝。
　　此資彼彼攝此，則此亡彼存。彼資此此攝彼，則彼亡此存。故存亡不同。存亡
不同者，攝入不同也。以此互攝互入，重重無盡，方成無盡緣起。
　　所以文中說，若塵能攝彼，是彼入塵也。故彼隱而此（塵）顯。若彼能攝塵，
是塵入彼也。則塵隱而彼顯。攝入不二，故隱顯一際。
　　既然隱顯一際，故顯時即已成隱，隱時即已成顯。何以故﹖因為顯由隱成，故
顯時，是全隱而成顯也。因為隱由顯成，故隱時，是全顯而成隱也。二者相由而立
，相資而成。是故隱時正顯，顯時正隱。同時頓起，無有先後。
　　　　　p-19
　　<經>【七發菩提者。謂此塵寂滅涅槃無性乃是佛菩提。智所現故。今由了達
　　　一切眾生及塵毛等無性之理。以成佛菩提智故。所以於佛菩提身中。見
　　　一切眾生成正覺轉法輪也。又眾生及塵毛等。全以佛菩提之理成眾生故
　　　。所以於眾生菩提身中。見佛發菩提心修菩薩行。當知。佛菩提更無異
　　　見。今佛教化塵內眾生。眾生復受塵內佛教化。是故佛眾生之佛。眾
　　　生佛之眾生。縱有開合。終無差別。如是見者。名發菩提心。起同體
　　　大悲。教化眾生也。】</經>
　　七、發菩提。何為菩提﹖緣起性空，即此空性，是名菩提。菩提者覺也，覺者
覺此空性也。有人謂緣起雖是假相，而此假相是有。但應該知道，此緣起假相，是
幻有而非實有。猶如水現波相，此波相是幻有，而非實有。故若人如實知相盡性空
，即名覺，即名菩提。故文曰此塵寂滅涅槃無性，乃是佛菩提智之所顯。此空性菩
提，乃智所現故。以無智者不知也。
　　今由了達一切眾生，及塵毛等無性之理，以成佛菩提智故，所以於佛菩提身中
，見一切眾生成正覺轉法輪也。佛菩提身者，佛智慧法身也。
　　眾生者，一切因緣和合所生法也。塵毛者，一切微細事相也。若了達如是等法
，無性之理，便是成就佛菩提智。既然了達空性即名菩提，而畢竟空中建立一切法
，以性空即緣起故，所以於佛菩提身中（空性也），見一切眾生成正覺轉法輪。因
p-20
為成正覺轉法輪，皆因緣起也，故於空性中得見之。
　　又，眾生及塵毛等，全以佛菩提之理，成眾生故。……
　　以菩提性空，若證菩提智性，則佛與眾生，乃至一切法，皆如如不二。故上文
言以成佛菩提智故，於佛菩提身中，見一切眾生成正覺轉法輪。今復言眾生及塵毛
等，即總言一切法也。一切法全以佛菩提之理，而成因緣和合眾生故，所以於眾生
菩提身中，見佛發菩提心修菩薩行。見佛初發心，修菩薩行也。
　　菩提身者，法身也。華嚴經云，諸佛法身非是身。故菩提身者，性空之理也。
一切諸法雖然差異，而其理性不二。於不二理性中，即見一切法種種差異。故於菩
提理中，能見一切眾生成正覺轉法輪。復能見諸佛發菩提心，修菩薩行。
　　成正覺轉法輪，是眾生終成於佛果。諸佛發菩提心，修菩薩行，是諸佛始修於
因。此一反一正的說法，是說明始終因果，俱時頓現，方是無上菩提也。此是一乘
因果，不同三乘所說。
　　當知，佛菩提更無異見。
　　佛菩提即一真法界性，離二邊無住於中，故更無異見。
　　　　　　　p-21
　　今佛教化塵內眾生，眾生復受塵內佛教化。……
　　塵者緣起法，了達緣起性空，即名菩提。佛化緣起之眾生，眾生受緣起佛之教
化。彼此互攝互入，重重無盡，總為法界一大緣起。二而不二，不二而二。是故佛
即眾生之佛，眾生即佛之眾生，同一法界性。
　　縱有開合，終無差別。
　　開則有佛，有眾生，亦有佛亦有眾生。合則非佛非眾生。然此四句，仍有差別
。於菩提智中，四句皆離，終無差別也。又，性空即是緣起故曰開，緣起即是性空
故曰合。
　　如是見者，名發菩提心。同體大悲，教化眾生也。
　　總結全文，作如是知見者，是名發菩提心也。菩薩發菩提心，以悲導智，普度
一切。故結論曰，同體大悲，教化眾生。
　　<經>【八開涅槃者。謂不了塵顯迷顯為生。復見塵隱迷隱為滅。依流動生滅
　　　之相。緣於塵上。迷心變起。謂是真實。今求生滅之相。竟無起處。亦
　　　無可得。動念自亡。妄想皆滅。隨其滅處。名大涅槃。故經云。流轉是
　　　生死。不動名涅槃。】</經>
　　八、開涅槃者，謂不了塵顯，迷顯為生。復見塵隱，迷隱為滅。
　　塵相幻現，似顯而非顯，以性空故。眾生迷惑，不知塵相是自迷惑心，變現而
起者，於是執顯為生。不知塵無性是隱，隱而非隱，以緣起故。眾生迷惑，不知隱
p-22
者，是自心迷不達其理故，於是執隱為滅。
　　例如本是一月，此地見滿，彼地見半。只是眾生見與不見，月本無有盈虧。
　　以執有生滅故，於是落入生滅，隨生滅而流轉。法本無生滅，生滅是自心也。
何故法無生滅﹖因為緣起如幻，理性本空，故知一切法無有生滅。
　　所以說，今求生滅之相，竟無起處，亦無可得，動念自亡，妄想皆滅。
　　生滅之相，只是自己妄心變現，而非實有。竟無起處者，謂法本無生也。以一
切法無生故，所以亦無可得。若能如是覺悟，則散亂之念，自然銷亡，妄想之心，
自然息滅。
　　隨其滅處，名大涅槃。
　　隨其妄想滅處，假名大涅槃也。故知佛度眾生，非是令眾生出生死入涅槃也。
而是欲令眾生，除其生死涅槃之妄想心也。
　　故經云，流轉是生死，不動名涅槃。
　　心迷則妄見生死流轉，心覺則知本性空寂。迷者則是法身常六道，覺者則是六
道常法身。因為性空隨緣成六道，六道性空是法身。覺迷之間皆一心變，非關餘物
。故起信論云，一心分二門，心真如門，心生滅門。
　　　　　　　　　　p-23
　　<經>【九推去來者。謂塵隨風東去時。求去相不可得。隨風西來時。求來相亦
　　　不可得。皆唯塵法。竟無來去之相。以無實故。來時無所從來。去時亦
　　　無所去。經云。法無去來。常不住故。良以了塵去來無體。所以去來
　　　無去來。無去來而恒來去。一際成立。無有彼此之差別。是故經云。菩
　　　薩不來相而來。不去相而去。所以不移塵處。而詣十方。恒不離十方。
　　　而入塵處。恒不來去。而來去之量。等於法界也。】</經>
　　九、推去來者，主要在明塵相緣起。緣起則無性，無性則無體。塵無體則空，
空則無來去。然而空性隨緣幻現塵相，塵相幻現有來有去耳。
　　謂塵隨風東去時，求去相不可得。隨風西來時，求來相亦不可得。皆唯塵法，
竟無來去之相，以無實故。
　　所謂風者，無明風也。
　　因為塵法緣起，緣起法無實體性。故來無來相，去無去相。以塵無體性，求其
相不可得故。皆唯塵法者，皆唯緣起法也。皆唯緣起法，緣起性空，無有實體，故
無來去之相。唯隨無明風，妄見去來相也。
　　來時無所從來，去時亦無所去。
　　以緣起性空，無體無相故，是以來無所來，去無所去。
　　　　　　　p-24
　　經云，法無去來，常不住故。
　　此引經作證。常不住故，是說法等同虛空，法無實體，所以一切法不住。是故
經云，法無去來。
　　良以了塵去來無體，所以去來即無去來。無去來而恒來去。
　　因為塵無實體，故幻現去來，而實無去來。猶如虛空無去來相也。但是性空能
隨緣，隨緣幻現去來之相。故曰無去來而恒去來。當知緣起性空，則去來而無去來
。性空隨緣幻現諸相，故無去來而恒去來。
　　一際成立，無有彼此之差別。……
　　緣法無性，即等性空。空能隨緣，即是緣法。故相與無相，無相與相，乃至去
來與無去來，無去來與去來，一際成立，無有差別。猶如秤之兩端，雖現低昂之相
，然是一體，無有差別。
　　是故經云下，言菩薩不動法身，普現十方。普現十方，而法身不動。菩薩不來
相而來，不去相而去，即此意也。
　　所以不移塵處，而詣十方。恒不離十方，而入塵處。恒不來去，而來去之量，
等於法界也。
　　　　　　p-25
　　塵處者，隨緣幻現，幻現之法等同虛空。虛空無礙，玄通十方。故曰不移塵處
，而詣十方。
　　塵處與十方，玄通無礙。故不離十方，而入塵處。以十方塵處，真空體一也。
　　故性空之理，常無來無去，而隨緣現相，來去之量，盡虛空遍法界也。
　　性空則無來無去。性空即緣起，則無來而來，無去而去。緣起即性空，則來而
無來，去而無去。是謂如來也。
　　<經>【十鑒動靜者。謂塵隨風飄颻。是動寂然不起是靜。今靜時由動不滅。
　　　全以動成靜也。今動時由靜不滅。全以靜成動也。由全體相成。是故
　　　動時正靜。靜時正動。亦如風本不動能動諸物。若先有動。則失自體。
　　　不復更動思之。】</經>
　　十、鑒動靜者，是言動靜一體不相外也。動無別動，全為靜之動。靜無別靜，
全為動之靜。既然動為靜之動，則無動而非靜。既然靜為動之靜，則無靜而非動。
二者相成復相奪。相成則亦動亦靜，相奪則非動非靜。故動靜不礙無動靜，無動靜
不礙動靜。無動靜不礙動靜，隨緣現諸事相。動靜不礙無動靜，萬相同一理體。故
理事無礙，則動靜一如。
　　猶如水靜而波動，全水之波而現動，全波之水而會靜。水靜而不礙波動，波動
而不礙水靜，其理一也。
　　　　　　　 　　　　p-26
　　謂塵隨風飄颻是動，寂然不起是靜。
　　塵隨風飄颻是緣起事相，寂然不起，是真空理性。事相現動，理性是靜。
　　今靜時由動不滅，即全以動成靜也。今動時由靜不滅，即全以靜成動也。
　　性空係由緣起無性而成性空，故靜時由動不滅。由性空全以緣起而成故，所以
全以動成靜也。同時緣起由性空隨緣而成緣起，故動時由靜不滅，全以靜成動也。
　　由全體相成，是故動時正靜，靜時正動。
　　由理事無礙，相入相成故。所以動時正是靜時，靜時正是動時。
　　亦如風本不動，能動諸物。若先有動，則失自體，不復更動，思之。
　　舉風為喻。風無形相，故風本不動。風無形相，故不可見，以物動而知有風也
。
　　風本無動，故能動物。猶理本無相，能相諸法。如果風有動搖之相，便不成之
為風了。故曰若先有動，則失自體。猶理若有相，便不為理了。如果風失於風體，
便不能動物。理若失於理體，便不能相法。如理思之，可明。以下總結以上十義。
　　<經>【然上諸義緣生既立。理不合孤窮萬有以為同括。無盡而成總。若尋其奧
　　　。雖處狹而長寬。欲究其淵。縱居深而逾淺。緣起之義其大矣哉。】</經>
　　以上十義，皆明緣起，故曰緣生既立。緣生之法，一即一切，一切即一。理性
是一，事相萬千。事雖差別，而理性無二，以理融事，則理事無礙，事事無礙。
p-27
　　理不合孤，窮萬有以為同，括無盡而成總。
　　圓教之理，法無孤起，起必同時頓起。以一即一切，一切即一故。如人對鏡則
現，法無先後。例如緣起即性空，性空即是緣起，一成一切成，一壞一切壞。一真
法界性，無有先後差別。故說緣起，則一切緣起。說性空，則一切性空。說亦緣亦
性，則一切亦緣亦性。說非緣非性，則一切非緣非性。若有先後差別，即非一乘圓
教之理。如此互攝互入，重重無盡，是為一大總相法門體。
　　若尋其奧，雖處狹而常寬。欲究其淵，縱居深而逾淺。
　　此明一法界也。若尋究其深奧之旨，塵遍十方，深不異淺。例如海起萬波，涯
底莫測。然同是一水，永無有異。
　　緣起之義，其大矣哉！
　　最後結歎。
　　　　 　　　　p-28
</檔>
