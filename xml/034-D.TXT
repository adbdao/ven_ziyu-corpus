<檔>
<篇>華嚴義海百門述義</篇>
<節>華嚴經義海百門述義</節>
　　　　<節>種智普耀門第三</節>
　　<經>【夫大智照明就纖毫而觀性海。真源朗現微塵以眺法身。磊落雲繁。一
　　　多開而隨應。崔嵬岳聚理事分以成形。今就體用現前。略分十義
　　　　一顯如量　　二分六通　　三明難思　　四生佛家　　五示圓音
　　　　六辯依正　　七會機感　　八施佛事　　九開五眼　　十分三智】</經>
　　種智普耀門者，歎佛智普照也。佛具一切智一切種智，總名佛智。佛之無分別
智，究竟知一切法性等同虛空，名一切智。佛之差別智，普知種種法差別相，名一
切種智。種智者，即一切種智也。佛以一切種智，普化一切，故曰種智普耀門。
　　大智照明，就纖毫而觀性海。真源朗現，即微塵以眺法身。
　　大智照明，真源朗現，皆歎佛果德。纖毫微塵皆言諸事相，性海法身皆表於理
體。謂證大智真源者，即事而明理也。
　　磊落雲繁，一多開而隨應。崔嵬岳聚，理事分以成形。
　　磊落雲繁是言雲層錯綜複雜，謂上察也。崔嵬岳聚是言群山高巍，謂下察也。
上下察諸複雜的事相，皆一理隨緣應現也。一即一切，故曰一多開而隨應。理成於
事，故曰理事分以成形。總而言之，種種事相，皆歸畢竟空。畢竟空中，建立種種
p-47
事相。如是知者，是謂種智普耀。
　　今就體起用，大用現前，略分十義：
　　一、顯如量，二、分六通，三、明難思，四、生佛家，五、示圓音，六、辯依
正，七、會機感，八、施佛事，九、開五眼，十、分三智。
　　<經>【初顯如量者。謂塵體空無。是如理。不礙事相宛然。是如量。今塵性。
　　　順真則無分齊。一切事法。全依性顯。是故一塵中見一切事。此事是如
　　　理智中如量之境界也。】</經>
　　初顯如量者，謂塵體空無，是如理。不礙事相宛然，是如量。
　　十義中初顯如量。簡單說，緣生無性便是如理。無性緣成便是顯如量。塵是緣
生法，緣生性空是如理也。性空則不礙隨緣成一切法，是顯如量。
　　今塵性順真，則無分齊。一切事法，全依性顯。
　　塵性者，空無也，故曰順真。以塵性空無，所以無有分限。齊者際也。一切緣
起事法，全以空性顯現。換句話說，一切事法，順於理性，皆無分齊也。
　　是故一塵中見一切事。
　　事雖萬差，而理性則一。以理融事，以事如理，理既無分，當然事亦無別，故
於一塵中能見一切事。
　　　　　 p-48
　　此事是如理智中，如量之境界也。
　　事如理融，理即事之理，事即理之事。故事是如理智中，如量之境界。相而無
相是如理智，無相而相是如量之境界。如理智者實智顯真諦，如量境界者權智顯俗
諦。
　　<經>【二分六通者。謂此塵無體。不動塵處。恒遍十方剎海。無去來之相。是
　　　神足通。經云。不起于座。遍遊十方。又見。塵法界無際。而有理事教
　　　義一切等。諸菩薩皆同證入。皆同修習。此法更無別路。是他心通。又
　　　見塵法界解行現前之時。知。過去曾於佛所親聞此法。以觀心不斷。
　　　是故今日得了。為宿命通。又見塵性空寂無相可得。無二見。若見相
　　　為二見也。由無相無有二。名天眼通。經云。不以二相見名真天眼
　　　。又了塵無生。無性空寂。執心不起。是漏盡通。經云。斷結空心。
　　　我是則無有生。又聞說塵法界差別之聲。知。一切聲全是耳不復更聞
　　　也。然此聞無緣無得。於聲悟一切法。是常聞一切佛法。為天耳通也。】</經>
　　二、分六通者，要於一塵上說明六通，亦即於緣上說明六通。六種通不出一大
緣起。按文中次序，六通者一、神足通，二、他心通，三、宿命通，四、天眼通，
五、漏盡通，六、天耳通。
　　謂此塵無體，不動塵處，恒遍十方剎海，無去來之相，是神足通。
　　 p-49
　　塵者緣起無性，故無體相。無體則無分限，故不動本處，恒遍十方剎海。剎者
剎土也，即十方國土。雖遍十方剎土，而無去來之相，因為塵無體故。諸佛世尊，
不動法身，普化十方。普化十方，而法身不動。是為神足通。
　　引經證曰，不起于座，遍遊十方。以法身非身故。
　　又，見塵法界無際，而有理事教義一切等。諸菩薩皆同證入，皆同修習此法，
更無別路，是他心通。
　　塵無體故無限際，法界無界亦無限際，故塵與法界無際。何故塵無體法界無界
？因為同一緣起，各無自性故。然無性則不礙有一切緣起事相，故有理事、教義一
切分別相等。理事教義者，即略說十玄門中之十種法相也。（十玄門之十種法相，
見實際斂跡門第三門。）
　　既然一切分別事相，皆歸無性理體，故於無性理體，能知一切分別事相，此謂
他心通。諸菩薩皆同證入此理，皆同修習此法，更無別路。此法者，緣起法。證入
緣起法者，便能於一知一切，於一切知一，此謂他心通。
　　又，見塵法界解行現前之時，即知過去曾於佛所親聞此法，以觀心不斷，是故
今日得了，為宿命通。
　　行人親見塵與法界，理事無礙，事事無礙，一切無礙，無礙則空明。解行現前
者，亦係略說十玄門中之十種法相也，現前是親證。若能於塵法界無礙之理，徹底
p-50
信解行證，便能憶知過去曾於佛所，親聞此無礙之法。
　　觀心者觀慧也，心智也。因為此智慧根不斷，所以今日還得了解此法，是為宿
命通。
　　又見塵性空寂，無相可得，即無二見。若見相即為二見也，由無相即無有二，
名天眼通。
　　云何見塵性空寂﹖如實知塵由緣起，便見塵性空寂。塵性空寂，當無相可得。
無相可得，即不生分別心。無分別心，即無二見。無二見即通見法界，是名天眼通
。相反地若見相，即為二見，即為分別，即有隔礙。所以由於塵相緣起，緣起則無
相，無相則無有二，無二則無礙，是名天眼通。
　　經云，不以二相見，名真天眼。引經作證也。
　　又了塵無生，無性空寂，即執心不起，是漏盡通。
　　若執塵幻相為實有，便起執著心。若起執著心，便有我法二執。以我執故，便
起煩惱障，落分段生死。以法執故，便起所知障，落變易生死，是謂有漏。不過一
般有漏，僅指煩惱障，分段生死言。所以稱阿羅漢，證得無漏。其實阿羅漢僅空人
我執，僅斷煩惱障，僅了分段生死。阿羅漢不過得有餘解脫，證有餘涅槃，不得謂
真無漏。唯佛一人得真無漏也。
　　因為漏者，謂煩惱，謂生死。阿羅漢尚有無明住地煩惱，尚有變易生死，故不
謂真無漏。
　　　　　　　p-51
　　如勝鬘經云：「阿羅漢辟支佛斷四種住地（斷見思惑，出三界，了分段生死）
，無漏不盡，不得自在，亦不作證。無漏不盡者，即是無明住地。」謂阿羅漢辟支
佛，尚有無明煩惱未斷。
　　所以此地所說的漏盡通，是約佛地果位而言，與阿羅漢之漏盡通不同。同時其
餘五通，亦是一樣，均從果位上說，與阿羅漢六通有別。
　　引經作證，經云，斷結空心我，是則無有生。
　　結者煩惱也。有五住煩惱，即四住煩惱（見一處住地、欲愛住地、色愛住地、
有愛住地），及無明住地。空心我者，即空人法二我。是則無生，無生者無分段生
，無變易生。是為漏盡通也。
　　又聞說塵法界差別之聲，即知一切聲全是耳，不復更聞也。然此聞無緣無得。
於聲悟一切法，是常聞一切佛法，為天耳通也。
　　此言塵與法界一切差別音聲，皆緣生幻有，而無決定體性。一切音聲，全是耳
聞。若耳不聞，則無聲塵。既然聲全是耳，則耳聞聲時，是耳自聞也。故曰不復更
聞。
　　然而此聞性，無緣無得。何故無緣無得﹖因為聞者，緣於耳根，緣於聲塵，緣
於耳識，三事和合方得。若此聞性在於耳根，不如道理。何以故﹖若聞性在於耳根
p-52
，當是無聲亦能聞，不如道理。
　　今有聲則聞，無聲則不聞，當知聞性在於聲塵。但是聞性在於聲塵，亦不如道
理。何以故？聞性若在聲塵，應是塵聞，何關我事﹖不如道理。
　　或者有人說，聞性在於耳識。但聞性在於耳識，亦不如道理。何以故﹖若無根
塵，何有於識﹖不如道理。
　　因為聞性無性，因緣而有。因緣而有，無性為性。故聞性者，無緣無得。佛說
法之音聲，不過以言遣言耳。
　　再者根、塵、識，亦是因緣生法，何得定有﹖故曰無緣無得。
　　於聲悟此道理，一切法亦復如是，緣生無性，無性緣成。如此便是聞一切佛法
，經云，無有定法，是名阿耨多羅三藐三菩提。這便是天耳通了。
　　以上是以圓教之理，解釋六通。不同聲聞人之六通也。
　　<經>【三明難思者。謂塵不壞小量。而遍十方普攝一切。於中顯現。斯由量
　　　非量非量量。又居見聞之地。見聞之不及。處思議之際。思議之
　　　不測。皆由不思議體自不可得故。思不可思。經云。所思不可思。是
　　　名為難思。】</經>
　　　　　　 p-53
　　三、明難思者，塵圓小之量，緣起有相。以有相故，所以可思議。緣起故性空
，性空則不可思議。然緣起即性空，故緣起塵相，亦不可思議。今欲明相即無相，
思議即不思議，故曰明難思。
　　謂塵不壞小量，而遍十方，普攝一切於中顯現。
　　一塵之小量是緣起法，緣起則無性，無性則無礙，無礙則遍通十方。故不壞一
塵小量，而遍十方。
　　既然一塵無礙體遍十方，自然十方一切入一微塵。十方一切入一微塵，則一塵
普攝十方一切。既然一塵普攝十方一切，故十方一切於一塵中顯現。如普賢行願品
云：「一塵中有塵數剎，一一剎有難思佛。」
　　斯由量即非量，非量即量。
　　「量」者緣起事相，「非量」者無性之理。事不礙理，故曰量即非量。理不礙
事，故曰非量即量。如是量即非量，非量即量，是難思也。
　　又居見聞之地，即見聞之不及。處思議之際，即思議之不測。
　　見聞之地，及思議之際，皆是緣起事相之量。見聞之不及，及思議之不測，皆
無性理之非量。以事不礙理故，所以見聞之地即見聞之不及，思議之際即思議之不
測。
　　　　　　 p-54
　　皆由不思議體，自不可得故，即思不可思。
　　因為無性理無以自明，以緣起事相而明無性之理。故不思議體，自不可得，借
可思議事相，而得不思議體也。故曰思議，即不可思議。如是者，曰明難思。
　　經云，所思不可思，是名為難思。
　　所思者，緣起事相。不可思者，無性之理。事不礙理，故曰所思之事相，即不
思之理性，是名難思也。
　　<經>【四生佛家者。佛以真如法界無生之理為家。今見塵無生無性時。此智
　　　從無生法顯生故。名生佛家也。經云。於法不分別。是則從如生。又云
　　　。普於三世佛法中。知無生已而化生但契義理名生佛家。是佛之子。
　　　亦名佛出現也（有本云。無生之理菩提涅槃為家）】</經>
　　四、生佛家者，佛以真如法界無生之理為家。
　　先總說宗旨。緣起性空，性空緣起。緣起諸法，無二無異曰如。諸法性空，無
生無滅曰真。緣起即性空，性空故緣起，是曰真如法性。
　　緣起幻現諸法，似有界別。然緣起即是性空，性空則無界別。如是無界法界，
法界無界，謂之法界。
　　緣起如幻而無實法，是故無生。緣起性空，性空之理體即無生。此真如法界無
生之理，諸佛以之為家。
　　　 　　　　 p-55
　　今見塵無生無性時，即此智從無生法顯生故，名生佛家也。
　　塵緣起幻現，非為實有，故無生無性，此即無生智。既然佛以無生之理為家，
而此智從無生顯生，是故名為生佛家。
　　經云，於法無分別，是則從如生。
　　於法無分別者，即無生智。何以故﹖法無分別，即空寂理體。理體空寂，無生
無滅，即是無生。若智於法無分別，是則無生智。而此智從如生，如者，不二也，
無礙也，平等也，無生也。
　　又云，普於三世佛法中，知無生已而化生，但契義理，即名生佛家，是佛之子
，亦名佛出現也。
　　佛法者，無生法也。三世佛法，總歸無生。知此無生法已，應起而度化眾生，
故曰知無生已而化生。但能於行契合此義理，即名生佛家也。如是方為佛子，續佛
慧命也。簡而言之，便是佛出現於世。
　　輯經之人附言：「有本云，無生之理菩提涅槃為家。」謂有其他的本子，是這
樣寫的「佛以真如法界無生之理菩提涅槃為家」。
　　　 　　　　p-56
　　其實了達無生性，即名菩提。即此無生性，便名涅槃。故佛以菩提涅槃為家也
。
　　<經>【五示圓音者。謂此說塵之音。然音具足智慧之藏。隨眾生機。有深淺之
　　　感。若於聲上。了大小音韻是假立空無所有故。然聲是實者。此乃小乘
　　　機性。愚法教顯也。於聲上知聲事無體。會事顯理者。此由大乘機
　　　性。終教顯也。於聲上知大小音聲空無所有。生心動念乖法體。
　　　一味一相不可分別者。此乃大乘機性。頓教顯也。於聲上了知聲是緣
　　　起法界菩提涅槃主伴自在。一一切一切一。如帝釋殿珠網重重無盡
　　　境界。此由一乘機性。圓教顯也。此一音上。由機有大小。令此法門
　　　亦復不一。一切諸聲。各各如是。乃為如來無礙圓音法輪常轉爾。】</經>
　　五、示圓音者。謂佛說法，圓音是一，而眾生根機不同，故所得亦不同。以法
無高下，眾生機有參差。故經云，佛圓音一演，眾生異類各通。
　　本來華嚴宗判分五教，即小乘教，大乘始教，大乘終教，大乘頓教，及圓教。
今文中僅出小、終、頓、圓，簡略大乘始教。
　　謂此說塵之音，然音具足智慧之藏。隨眾生機，有深淺之感。
　　先讚佛之圓音。謂說事相之音聲，本是清淨圓滿，具足佛智慧之藏的。具足智
慧之藏，即讚佛圓音也。但是隨眾生之根機，有感淺感深之別。
　　　　　p-57
　　若於聲上，了大小音韻是假立，空無所有故，然聲是實者。此乃小乘機性，即
愚法教顯也。
　　小乘教是法有我無門，謂能分別是人，皆假立無實。然聲法是實有的，這是小
乘教。因小乘人，只空人我，未空法我。謂五陰中無我，但有五陰其法。
　　於音聲法上，分別大小音韻之我，是假立的，是空無所有的。此是空人我也。
但是音聲其法，卻是實有的。此是不空法我。這便是小乘機性，即愚法教顯也。
　　佛為對治小乘人之病，於是設小乘教以開導之。所謂對病而裁方，病盡而方息
，治執而施藥，執遣而藥已。
　　眾生執身為一我而成病，佛即為設藥，即說色心二法，云何一我﹖眾生復執色
心二法為實有，以致成病，佛為設藥，於是開一色而為四色──地水火風。開一心
為四心──受想行識。眾生復執四色四心成病，佛為設藥，乃合四大為一色，即五
陰中之色陰；合四心為一心，即十二入中之意入。眾生復執成病，佛為設藥，分一
色為十一色，即五根六塵。開一心為七心，即前六識并意識。
　　佛如此說法，只是方便破執而已，非是說真實義也。為誘導小機，方便說此愚
法教也。故曰對病而裁方，病盡而方息，治執而施藥，執遣而藥已。學者須深達此
意，千萬不可執五陰、四大、十二入、十八界等法，為實有也。
　　　　　p-58
　　聲聞人有兩種，一、愚法聲聞，執小迷大者是。二、不愚法聲聞，謂退菩提心
人，如舍利弗是。此輩人以厭苦情深，且退大心。但彼知小而解大也。今為說愚法
教者，指執小迷大之人。
　　於聲上即知聲事無體，會事顯理者，此由大乘機性，即終教顯也。
　　此明大乘終教之理。大乘終教所說，事理圓融無礙。緣起事相，無性無體，此
即是理。故曰知聲事無體，便是會事顯理。這便是大乘機性，終教所顯。
　　大乘終教，明理事圓融，相入相成。理空事有，空有互顯，自在無礙。
　　緣起之法為有，然似有即空，以有是無性有故。空即不空，還成為有。何以故
？因為空是因緣空故。空即不空，空是不礙有之空，故即空而常有。有即非有，有
是不礙空之有，故即有而常空。空有一際，理事無礙，此是大乘終教所顯也。
　　於聲上即知大小音聲空無所有，生心動念即乖法體，一味一相不可分別者，此
乃大乘機性，即頓教顯也。
　　頓教者，言語道斷，心行處滅。諸法寂滅相，不可以言宣。空有互奪，兩相俱
亡，空有互入，一相無二，於是兩見不生。故曰於聲上即知大小音聲，空無所有。
生心動念即乖法體者，取著於相，即乖法體也。
　　　 　　　　　p-59
　　於聲上了知聲是緣起法界，菩提涅槃，主伴自在。一即一切，一切即一。如帝
釋殿珠網，重重無盡境界。此由一乘機性，即圓教顯也。
　　於聲上了知聲法只是緣起，而緣起不出法界。法界無界，一體無分。一法即一
切法，一切法即一法。一即一切而不礙有一，雖不礙有一而一即一切。一切即一而
不礙有一切，雖不礙有一切而一切即一。一法為主，法法為伴，法法為主，法法為
伴。故一切諸法，主亦為伴，伴亦為主。主伴攝入，重重無盡。如是法界緣起，微
妙不可思議。此是圓教之理，法無孤起，起必主伴相隨。此即無上菩提，究竟涅槃
。故曰緣起法界，菩提涅槃，主伴自在，一即一切，一切即一。
　　如帝釋殿珠網是譬喻說。帝釋殿上有珠網，千珠互映，一珠之光入千珠之光，
千珠之光，互攝互入，重重無盡。
　　猶一室千燈，光光互映。一燈之光，入千燈之光。同時千燈之光，入一燈之光
。一燈入千燈時，則千燈攝一燈。千燈入一燈時，則一燈攝千燈。千燈之光，各各
互攝互入，重重無盡。
　　一燈入千燈，千燈攝一燈時，是千燈為主，一燈為伴。千燈入一燈，一燈攝千
燈時，是一燈為主，千燈為伴。燈燈互攝互入，則燈燈為主，燈燈為伴。如是一即
p-60
一切，一切即一，攝入無盡，主伴圓融，成法界一大緣起。此是一乘機性，圓教所
顯也。
　　此一音上，由機有大小，令此法門亦復不一。……
　　此下是總釋。佛所說法，圓音無二，只是眾生根機有大小差別。以根機差別故
，於是得法不同。小機人於法界圓音，得小乘法。大機人於同一法界，得大乘法。
佛說法圓音是一，，而眾生所聞所得不同也。於是有種種法門之不同。猶千燈之光
，一際無分。而眾生對物隨緣，見各不同也。
　　一聲如此，以此可以例知，一切諸聲各各如此。此乃為如來無礙圓音，法輪常
轉爾。
　　<經>【六辨依正者。謂塵毛剎海是依。佛身智慧光明是正。今此塵是佛智所現
　　　。舉體全是佛智。是故光明中見微塵佛剎。又剎海微塵。全用法界性。
　　　而為塵體。是故塵中見一切佛說法化生等事。當知。依正正依。自
　　　在無礙。乃至塵毛國土一一事法。各各如是。全佛依正也。】</經>
　　六、辨依正者，當知佛依佛正，皆一真法界也。正者正報，依者依報。於一法
界中，諸法隨緣而現依現正。雖現依現正，而依正同一法界。佛之依報曰淨土，佛
之正報曰法身。而淨土法身，同一法性，故依即正，正即依。
　　　 　　 p-61
　　謂塵毛剎海是依，佛身智慧光明是正。
　　塵毛者，言其微細也。剎海者，言其廣大也。此是依報，謂即淨土。佛身者法
身也，智慧光明者功德也，此是正報。
　　今此塵是佛智所現，舉體全是佛智。……
　　佛智者大覺也，無上菩提究竟涅槃也，即真如法界無生之理也。緣起塵事，無
不是佛大覺中所現者。故舉體全是佛智。佛智者，即真如法界無生之理也。無法不
是真如法界無生之理所現，故舉體全是佛智所現。
　　以舉體全是佛智所現故，所以於光明中，能見微塵數佛剎。以一切諸法，同一
法界性故，所以剎海微塵，全用法界性而為其體。總而言之，依即正，正即依，同
一法界也。是故於塵中，能見一切無量諸佛，轉法輪化眾生等事。
　　於是當知，依即是正，正即是依，依正自在圓融無礙。乃至微細的塵毛，廣大
的國土，一切事法，全是佛依正也。換句話說，全是真如法界無生之理也。一色一
香，無非佛清淨妙法身也。
　　<經>【七會機感者。謂塵如如平等法界。隨智所顯。機大則義顯亦大。機小則
　　　理顯亦小。隨眾生之根性。有證悟之淺深。是為機感。此機感。全如
　　　來法身而應現也。】</經>
　　　　　　　p-62
　　七、會機感者，眾生根機不同，感法有別也。
　　謂塵如如，平等法界。……
　　塵者緣起事相，緣起無性，故如如不異。如如不異者，諸法平等也，故曰平等
法界。
　　既然法界平等，何故顯現諸法，義有大乘小乘呢﹖因為眾生根機不同，智有優
劣。隨智顯法，故義有大小。眾生機大，則感義即大。眾生機小，則感義亦小。法
界理原無分，隨眾生根機而有別也。故曰隨眾生之根性，有證悟之淺深也。
　　此謂之機感，即此機感，全是如來法性身，隨緣而應現也。緣起不同，而法性
是一，隨機緣之所感，應現而有不同。因為法性無性，隨緣而應也。
　　<經>【八施佛事者。謂塵音聲文字。皆悉性離解脫故。此無性文字。非事之
　　　事。以空無故。佛智所顯。隨所施為。不失法界。為佛事。經云。有
　　　所施為。無非佛事。】</經>
　　八、施佛事者，「施」者，假施設也。緣起事相，音聲文字，皆假施設，而無
實義。凡所施為，以無性為性。所為事相，皆無實性，故曰施設佛事。
　　謂塵音聲文字，皆悉性離即解脫故。
　　塵是緣起法，故音聲文字，皆悉無性。即此無性之理，便名諸佛解脫。皆悉性
離者，即皆悉無性也。
　　　　　 p-63
　　佛說海意菩薩所問淨印法門經云：「寂靜義者，即是離義；離義者，即是空義
；空義者，即無繫著義；無繫著義者，即實性義；實性義者，即真如義……。」故
性離者，即寂靜、空、無繫著、實性、真如、無性也。
　　此無性文字，非事之事，以空無故。佛智所顯。
　　文字是假施設，無有實性，故非事之事，因其性空故。皆是佛智所顯者，皆法
性所顯。
　　隨所施為，不失法界，即為佛事。
　　隨所施為者，隨緣也。不失法界者，不失法性也。所謂無性能隨緣，隨緣不失
性，即此意也。是之謂施作佛事，以無性之理，即佛法性身故。
　　經云，有所施為，無非佛事。
　　意即凡所緣起，無非法性也。不失法性，即為佛事。
　　<經>【九開五眼者。謂塵無性之色為肉眼也。塵是緣起之法為法眼。塵性空故
　　　無所有是慧眼。塵無相可得。息諸分別。不二見故名為天眼。塵性空寂
　　　。無相可得。依正無礙念劫圓融有無平等。名為佛眼。然不可以五眼見
　　　於塵。但於塵處隨顯立名也。】</經>
　　九、開五眼者，茲按文中次第，為肉眼、法眼、慧眼、天眼、佛眼。若依淺深
次第，則為肉眼、天眼、慧眼、法眼、佛眼。
　　　　　　p-64
　　謂塵無性之色，為肉眼也。
　　凡夫肉眼，父母所生，僅能見粗色。塵法緣起所現色相，原無實性，而凡夫執
為實有，斯為肉眼。
　　塵是緣起之法，為法眼。
　　法眼者，能知諸法假相，不執空無也。本來諸法性空而非實有，但無性能隨緣
，而現諸假相。菩薩知諸法假相，乃能行空不住，普度眾生。如是隨假行化，是為
法眼。
　　塵性空故，無所有，是慧眼。
　　慧是空慧，知塵法緣起性空，一切法空無所有。故慧眼者，不見一切法。二乘
人行於空寂，不行化道，即此眼也。
　　塵無相可得，息諸分別，不二見故，名為天眼。
　　天眼能見細色，不被遠近、粗細、障隔等所礙，天趣所得，故名天眼。但亦有
修行所得者。不被塵相隔礙，故曰塵無相可得。達於無相，自然息諸分別、不二見
了，是為天眼也。
　　塵性空寂，無相可得，依正無礙，念劫圓融，有無平等，名為佛眼。
　　塵性空寂者，謂真本具也。無相可得者，妄本空也。真本具妄本空，原是一真
法界。於一真法界中，依正無礙，念劫圓融，有無平等。
　　　 　　　　 p-65
　　依為正之依，正為依之正，故依正無礙。因為離依則無正，離正亦無依故。
　　念無自性，則遍諸劫。劫無自性，不礙收於一念。故曰念劫圓融。
　　有是不礙無之有，故全有即無。無是不礙有之無，故全無即有。所以有無平等
。
　　總之如實知一法界，是為佛知。如實見一法界，是為佛眼。故佛眼者，圓具五
眼也。
　　然不可以五眼見於塵，但於塵處，隨顯立名也。
　　何故不可以五眼見於塵﹖因為塵法緣生本無，終不可見也。肉眼見塵實有，是
虛妄也，故終不可見。法眼見塵是假，假非實有，終不可見。慧眼見塵是空，然塵
有尚不可見，塵空何可見﹖終不可見也。天眼見塵無相不可得，既然無相不可得，
當然無所見也。佛眼圓融，不著見，不著無見，不取於相，不取於無相，一界一際
，如如不動，故亦不見於塵。如是五眼之名，不過隨緣而立也。
　　<經>【十分三智者。謂達塵性空無之理。決擇邪正。順理入真。此決擇之心。
　　　是加行智。又見此塵全是亡言絕慮。性超圖度能所不起動念亦非。此為
　　　正體智。又見塵緣起幻有不礙差別。雖種種差別莫不空無所有。以不失
　　　體故。全以法體而起大用。一多無礙主伴相攝。一一切。一切一。
　　　是為後得智。】</經>
　　今立三智，曰加行智、正體智、後得智。加行智是將入中道智之準備。亦即四
加行，煖位頂位忍位世第一位，在初地以前。正體智是冥合真如之智，無分別智亦
p-66
即根本智，位在第六地。第六地般若波羅蜜滿足，得正體智。後得智乃從實起權，
從無分別而起分別，從正體智起於大悲普度眾生，位在七八九十地。七地方便波羅
蜜，八地願波羅蜜，九地力波羅蜜，十地智波羅蜜，如是具足得後得智。
　　謂達塵性空無之理，決擇邪正，順理入真，此決擇之心，是加行智。
　　觀緣起性空，無性之理，知取相執實便是邪，泯絕無寄，蕭然物外便是正。於
是能順中道無性之理，而入真如法性。如是決擇邪正之心，便是加行智。
　　又見此塵，全是亡言絕慮，性超圖度，能所不起，動念亦非，此為正體智。
　　此是無分別智根本智，冥契真如，空而不無，實而非有。亡言絕慮者，離言語
相心緣相。性超圖度者，不可求不可忖度也。圖度者，謀求忖度也。能所不起者，
離能所等分別。甚至起心動念，便與此法相違。
　　等同太虛空，若謂其有，無住處。若謂其無，無所不是。非言語所及，非
心慮所可分別。求之無得，捨之無失。無有能求，亦無所求，起心動念皆所不是。
如是無一動念處，無有分別。此為正體智也。正體智者，即根本智也。
　　又見塵緣起幻有不礙差別，雖種種差別，莫不空無所有，以不失體故，全以法
體而起大用。一多無礙，主伴相攝。一即一切，一切即一。是為後得智。
p-67
　　證入無分別智，便能分別一切，分別一切者，後得智也。佛以後得智，遍知一
切法。後得智者，即一切種智也。
　　見塵緣起幻有雖非真實，然不礙於世俗諦中，有諸法差別相。此真諦是一，不
礙俗諦是多。雖然世俗諦中，有種種差別。但諸法性空，皆無所有不可得。此俗諦
是多，不礙真諦是一。
　　俗不礙真，則不失其體。真不礙俗，則由體起用。故曰以不失體故，全以法體
而起大用。
　　一多無礙，主伴相攝。
　　一法攝一切法，一切法入一法。一法攝一法，一法入一法。一切法攝一法，一
法入一切法。一切法攝一切法，一切法入一切法。攝者為主。入者為伴。主是其一
，伴是其多。於是一多無礙，主伴相攝。一即一切，一切即一，法界緣起，互攝互
入重重無盡，是為後得智也。
　　如是三智，成唯識論立為三慧。其所立三慧，皆以無分別為本。成唯識論云：
「慧學有三，一、加行無分別慧，二、根本無分別慧，三、後得無分別慧。」
p-68
　　成唯識論，并將此三慧，配入其所立之五位──資糧位，加行位，通達位，修
習位，究竟位。此地僅簡單介紹。
　　<經>【然上諸義法無分齊。現必同時理不礙差。隱顯一際。用則波騰鼎沸。全
　　　真體以運行。體鏡淨水澄。舉隨緣而會寂。若曦光之流采無心。而朗
　　　十方。如明鏡之端。形不動而呈萬像。】</經>
　　今結束種智普耀門。以上諸義,總其十義也。法無分齊,明其體無分際。
　　現必同時，理不礙差，隱顯一際。
　　事全是理，理體一際而無差別。智者見事即見理，則理顯。愚夫執事不見理，
則理隱。猶大海起萬重之波，智者見波知是水，則水顯。愚夫見波不見水，則波顯
水隱。其實理顯理隱皆是一際，猶水顯波隱，或波顯水隱，皆是一水也。此是言事
全是理，用全是體。故一波現水時，即同一切波現水，故曰現必同時。
　　用則波騰鼎沸，全真體以運行。
　　此是言用全是體也，一切種智，全是無分別智之用也。
　　體即境淨水澄，舉隨緣而會寂。
　　事雖萬差，理原不二，用雖不同，由一體而起。好像鏡中現影不同，而鏡體清
淨無染。波浪雖翻騰，而水性卻始終未動。所以事用隨緣而起，應會其理性卻湛寂
p-69
不動。
　　若曦光下，仍以譬喻說明。如曦光流釆而照萬物，萬物以之而現形，但光實無
動。故曰曦光流釆之無心，而朗十方。又如明鏡之體，端然不動，而能呈現一切影
像。
　　此是言一切種智起無邊事用，皆由根本智而起，而根本智湛然不動。根本智
湛然不動，能起後得智無邊事用。是之謂種智普耀也。
　　　 　　　　 p-70
</檔>
