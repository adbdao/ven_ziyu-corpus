<檔>
<篇>華嚴義海百門述義</篇>
<節>華嚴經義海百門述義</節>
　　　　<節>修學嚴成門第七</節>
　　<經>【夫菩提大寶性起靈珠。既琢既磨。資智慧。而觀察為調為舒。藉解行以
　　　嚴成。今總舉大綱粗分十義
　　　　一法供養　二弘六度　三修解行　四常莊嚴　五明智慧
　　　　六崇善根　七了夢幻　八曉鏡像　九達五蘊　十不共法】</經>
　　了達空性，是名菩提。如此空性，能緣起萬法，猶一水能起萬波，故曰菩提大
寶，性起靈珠。
　　既琢既磨，資智慧而觀察。為調為舒，藉解行以嚴成。
　　琢磨者，言修習也。如此菩提大寶，經過一番修習，能助成智慧而觀察一切。
調舒者，調情見舒觀慧也。為調為舒，須藉解行以嚴成此菩提大寶也。今舉大綱，
粗分十義。
　　一法供養，二弘六度，三修解行，四常莊嚴，五明智慧，六崇善根，七了夢幻
，八曉鏡像，九達五蘊，十不共法。
　　今此修學嚴成十義，重點在於修學嚴成。修學者，單約因言。嚴成者，約行因
致果言。
　　<經>【初法供養者。謂以無生心中施一切珍寶。乃至微塵。皆能攝於法界。
　　　以此法界一塵。而作供養。以此供養。乃至遍通三世一切諸如來前。無
p-130
　　　不顯現。彼諸如來。無不攝受。何以故。由塵攝法界。是理與佛體性
　　　。法界相應是故遍至一切佛所。名廣大供養。無空過者。經云。諸供養
　　　中法供養勝。】</經>
　　初法供養者，謂以無生心中，施一切珍寶乃至微塵，皆能攝於法界。
　　緣生無性，無性則無生。無性緣成，緣成如幻，如幻則無生。以此無生心，不
取相心，無住著心，施一切珍寶，乃至微塵，皆能攝於法界。以理事無礙，事事無
礙故。
　　所以以無生心、清淨心、無住著心、不取相心布施一切，便是法供養。因為無
生心清淨心無住著心不取相心，無有分別，故曰攝於法界。
　　即以此法界一塵，而作供養，以此供養，乃至遍通三世一切諸如來前，無不顯
現。……
　　以無生心布施，攝於法界故，縱使一塵而作供養，皆能遍通三世一切諸如來前
。同時三世一切諸如來，無不攝受。
　　何以故？因為無分別故，此塵即遍攝法界。此無分別之理與諸佛體性及法界相
應，所以能遍至一切佛所。此名廣大供養。作此供養者，其功德無有空過。
　　是故經云，諸供養中，法供養最勝。
　　<經>【二弘六度者。如見塵緣起無盡。理事中說。施一切眾生。是檀波羅蜜。
　　　又塵相空無。無非可防。無惡可斷。是尸羅波羅蜜。又塵相空無所有
p-131
　　　。則緣心不起。息諸惱害。是羼提波羅蜜。又塵無體時執心自盡。離於
　　　妄念。是精進波羅蜜。經云。若能心不妄。精進無有涯。又以塵無性。
　　　心亦自寂。是禪波羅蜜。經云。不見心相。是名正定。又塵緣起無生無
　　　相空寂之理。是智慧波羅蜜。經云。色不生。是般若波羅蜜。生常以如
　　　理六度。修明其心。亦不礙事六度。饒益眾生理事不二。為實行也。不
　　　以理中具六而礙事六。但了事為理也。】</經>
　　二、弘六度者，如見塵緣起無盡，理事中說，施一切眾生，是檀波羅蜜。
　　無性是理，緣起為事。理不礙事，故緣起無盡。理性無盡，故緣起無盡，布施
一切眾生亦無盡。此是布施波羅蜜。檀者譯為布施。波羅蜜者，度也。
　　又塵相空無，即無非可防，無惡可斷，是尸羅波羅蜜。
　　塵相緣起幻有，非為實有，故曰空無。戒者防非止惡，既然一切事相空無，故
無非可防，無惡可斷。尸羅譯曰清涼，亦譯曰戒。
　　又塵相空無所有，則緣心不起，息諸惱害，是羼提波羅蜜。
　　羼提波羅蜜，譯為忍辱波羅蜜。一切事相空無所有，則無辱我之人，亦無辱我
之法，亦無我受辱。於是攀緣心則不起，瞋恚惱害心則息滅，這便是忍辱波羅蜜。
p-132
　　又塵無體時執心自盡，離於妄念，是精進波羅蜜。經云，若能心不妄，精進無
有涯。
　　精進者，心無執著，心無妄念也。若知一切事相無體，則執著心妄念心不起。
這便是精進波羅蜜。以下並引經作證。
　　又以塵無性，心亦自寂，是禪波羅蜜。經云，不見心相，是名正定。
　　知塵法無性，心念自然寂靜，這便是禪定波羅蜜。經云不見心相，是名正定。
心相者，六塵緣影心也，攀緣心起也，心不寧靜也。若心不攀緣，心體清淨，便是
正定。
　　又塵緣起，無生無相，空寂之理，是智慧波羅蜜。經云，色不生，是般若波羅
蜜生。
　　若了達塵法緣起，無生無相，其性空故。知此性空之理，便是智慧波羅蜜。經
云，一切法不生，是般若波羅蜜生也。
　　常以如理六度，修明其心，亦不礙事六度，饒益眾生。理事不二，為實行也。
……
　　常以理六度修明其心者，心無所住也，不失法性也。行事六度饒益眾生者，隨
緣成事也。此即以無性理隨緣而行度化，隨緣度生而不失無性之理。如此理事不二
，是實行六波羅蜜也。
　　故菩薩行化道度眾生，乃無性能隨緣，隨緣不失性也。不以理六度，礙事六度
。但能依理成事，了事為理耳。
　　　 　　　　　p-133
　　<經>【三修解行者。謂於塵處。悟達理事色空無性之義。是解也。理解在心。
　　　是智也。行通為行。若行心作真解作俗解。非名解也。不作一切解。解
　　　心無寄。是為大解也。又若起心。作凡夫行。作聖人行。亦非行也。不
　　　作一切行。行心無寄。是名大行。行非是過。由心起作。解亦非過。由
　　　心住著。常無住著希望。乃是真解行也。】</經>
　　三、修解行者，無論修解修行，總須心無所住。若心有住著，則非解亦非行矣
。
　　謂於塵處，悟達理事色空無性之義，是解也。理解在心，是智也，行通為行。
　　於塵法處，了達一切理事色空無性的道理，是為解也。何故理事色空無性？因
為理是因緣理，事是因緣事，色是因緣色，空是因緣空。以因緣故，所以無性。既
然悟達理事色心無性，故應心無所住。唯有於法心無所住，方能契合無性之理也。
　　悟達理事色空無性之義，是為慧解。慧解在心，是為智。故智者，因慧解而受
名。若無慧解，不得名智。因慧解而立行，故曰行通為行。行通為行者，實踐也。
　　慧解須心無所住，起行亦須心無所住。
　　若行心作真解作俗解，非名解也。不作一切解，解心無寄，是為大解也。
　　解心無寄者，即心無所住也。若作真諦解作俗諦解，皆是心有所住，故非名解
也。不作一切解，是解深般若波羅蜜。
　　　　　 p-134
　　又若起心作凡夫行，作聖人行，亦非行也。不作一切行，行心無寄，是名大行
。
　　所謂心無所住，不住一切行，是名大行。因為不住一切行，是行深般若波羅蜜
也。
　　行非是過，由心起作，解亦非過，由心住著。
　　非行之過，由心有住著，攀緣而起，是為過也。解亦非過，由心有住著攀緣，
乃有過也。
　　結論曰，常無住著希望希求，是真解行也。
　　<經>【四常莊嚴者。如以智心觀察。全塵法界緣起現前無有分別。是為嚴淨佛
　　　土。又修戒願理事。解行圓明。全塵法界理智圓通功德顯示。是為莊嚴
　　　佛身。又說示塵體緣起主伴帝網。微細曉示一切。是為轉淨法輪。於一
　　　切處。皆是莊嚴。不礙七寶。以用莊嚴。】</經>
　　四、常莊嚴者，主要明理莊嚴，然理莊嚴亦不礙事莊嚴。於理莊嚴中，分別說
明三種莊嚴。即佛土莊嚴，佛身莊嚴，法輪莊嚴。佛土莊嚴與佛身莊嚴是自受用，
法輪莊嚴是他受用。於自受用中，佛土莊嚴是依報，佛身莊嚴是正報。然無論佛土
佛身法輪莊嚴，總在莊嚴一真法界。所以主要在明理莊嚴，因為理能遍通法界故，
所以名常莊嚴。但理不礙事，故最後說出，亦不礙事莊嚴。
　　如以智心觀察，全塵法界，緣起現前，無有分別，是為嚴淨佛土。
　　以智心觀察者，以無住心觀察，以無取相心觀察，以無分別心觀察也。
p-135
　　如是觀察全塵法界，皆是緣起現前。既是緣起現前，是以全塵法界無有自性。
以無自性故，所以無有分別。如是觀察全塵法界，是為嚴淨佛土。
　　又修戒願理事，解行圓明，全塵法界，理智圓通，功德顯示，是為莊嚴佛身。
　　修戒願理事解行等，會入緣生無性之理，謂之圓明。以無住心，契無性理，謂
之理智圓通。如是由體起用，自覺覺他，自度度人，功德圓滿。是為莊嚴佛身。
　　又說示塵體緣起，主伴帝網，微細曉示一切，是為轉淨法輪。
　　說示者，為眾生宣說也，自得示他，名轉法輪。塵體緣起，一即一切，一切即
一，曰主伴圓融。猶帝釋珠網，互攝互入重重無盡，微細難知。以此緣起法曉示一
切眾生，名轉清淨法輪。
　　於一切處，皆是莊嚴，不礙七寶，以用莊嚴。
　　緣起無性，無性緣成。不違此理，即能遍通一切處。故曰於一切處，皆是莊嚴
。然理不礙事，故亦不礙七寶以用莊嚴也。
　　<經>【五明智慧者。謂塵從緣成假。持似有所現。此達有之心是智。此假持
　　　幻有畢竟空無所有。此觀空之心是慧。若住於空。失有義。非慧也。
　　　若住於有。失空義。非智也。今空不異有。有必全空。是為智慧也。
　　　要由名相不存。方名智慧。若存名相。非智慧也。由不存是存。存
p-136
　　　是不存也。】</經>
　　五、明智慧者，謂塵從緣成假持，似有所現，此達有之心是智。
　　緣起諸法，幻現非實，故曰假持。假持諸法，似有幻現，而無實體。了達此幻
有之心，名智也。
　　緣起諸法，雖有所現，而是幻有。了達幻有者是智，執為實有者為迷。
　　即此假持幻有，畢竟空無所有，此觀空之心是慧。
　　此假持幻有之緣起法，空無實體，此觀空之心是為慧。
　　智者了達有是因緣有，因緣有者，有而不有。慧者了達空是因緣空，因緣空者
，空而不空。有而不有者，無有而非空，有非空外有。空而不空者，無空而非有，
空非有外空。如此知者，是名智慧。
　　愚夫則不然，愚夫執有是自性有，空是自性空。故佛法說自性是因緣，外道執
因緣為自性。
　　若住於空，即失有義，非慧也。若住於有，即失空義，非智也。
　　住於空，是執自性空也。住於有，是執自性有也。執自性有自性空，即非智慧
。
　　今空不異有。有必全空，是為智慧也。
　　　 　　　　p-137
　　有不異空，方謂智。空不異有，方為慧。若執空外之有，有外之空，非智慧也
。
　　要由名相不存，方名智慧。若存名相，即非智慧也。
　　名相者假施設，如幻非實。故要點在於不執名相為實，方名智慧。若執名相為
實，則非智慧也。
　　由不存即是存，存即是不存也。
　　不存者性空，因緣空也。存者緣起，因緣有也。空無自性，是不礙有之空，故
曰不存即是存。有無自性，是不礙空之有，故曰存即是不存。存即是不存，不存即
是存，方名智慧。
　　<經>【六崇善根者。謂顯塵是法界涅槃。及以解行。此皆從塵處所顯發。是故
　　　以塵為善根也。常觀察修習。是為於塵處而種善根而長養之。所有一
　　　切塵毛剎海。佛及眾生。常應如是也。】</經>
　　六、崇善根者，謂顯塵是法界涅槃及以解行，此皆從塵處所顯發，是故即以塵
為善根也。
　　塵者緣起性空，法界涅槃及以修證時之解行，皆從緣起性空所顯發。所以此緣
起性空之塵法，即是善根也。
　　常觀察修習，是為於塵處而種善根而長養之。
　　如此於一塵處，常觀察性空緣起，緣起性空的道理。是為於塵處，而種善根，
而長養之。於塵處種善根者，即於緣起法而種善根也。
　　　 　　　　　 p-138
　　所有一切塵毛剎海，佛及眾生，常應如是也。
　　無論無情之塵毛剎海，及有情之覺悟的佛，及迷惑的眾生。緣起之理，皆為其
同圓種性之善根也。
　　<經>【七了夢幻者。謂塵相生起迷心為有。觀察虛。猶如幻人。亦如夜夢。
　　　覺已皆無。今了虛無。名不可得。相不可得。一切都不可得。是為塵覺
　　　悟空無所有。】</經>
　　七、了夢幻者，謂塵相生起，迷心為有。觀察即虛，猶如幻人。亦如夜夢，覺
已皆無。
　　塵相緣起幻現，無有實體。而迷惑之人，執為實有。智者觀察，知無自性，皆
是虛無。猶幻化之人，而無實體。亦如夜夢，覺醒以後，一切皆無。
　　今了虛無，名不可得，相不可得，一切都不可得，是為塵覺悟空無所有。
　　今了塵法緣起無性，悉如幻化。則名相皆不可得。知一切皆不可得，是為於塵
覺悟，空無所有，是為了夢幻也。
　　<經>【八曉鏡像者。謂塵相大小。但似有顯現。畢竟取不可得。故知。塵虛
　　　無。如鏡中之像。經云。觀察諸法。如電光。如水月鏡中之像。似有非
　　　有。取不可得故。以塵空寂不礙假相。宛然於法界中假實二義。但由影
　　　像也。】</經>
　　　　　p-139
　　八、曉鏡像者，謂一切法緣起現相，而畢竟性空。故所現諸像，如鏡像水月，
幻化不實。故曰塵相大小，似有顯現，但取之則不可得。故知塵相虛無，如鏡中像
也。
　　並引經作證，經云，觀察諸法，如電光，如水月，如鏡中之像。似有而非有，
因為取不可得故。
　　因為一切諸法，生是因緣生，滅是因緣滅，生滅是因緣，於法無所有。
　　以塵空寂不礙假相宛然。於法界中，假實二義，但有影像也。
　　性空即是緣起，故空即不礙假像宛然。同時緣起即是性空，故假相宛然不礙空
性湛然。緣起為假，性空為實。以緣起即性空，性空即緣起，緣起不可得，性空亦
不可得，二俱不可得故，所以假實二者，但如鏡中影像也。此是雙遮假實，謂假實
俱不可得也。
　　<經>【九達五蘊者。如塵質礙為色。心領納是受。現塵假相於心是想。心緣塵
　　　取捨是行。辨了於塵是識。今了塵無體。緣慮自亡。經云。三世五蘊法
　　　。說名為世間。斯由虛妄有。無出世間。】</經>
　　九、達五蘊者，五蘊是色受想行識五法。此五種法，皆因緣和合而有，無有自
性，故經云五蘊皆空。
　　先明五蘊相，後說五蘊皆空。
　　　 　　　　p-140
　　如塵質礙為色，心領納是受，現塵假相於心是想，心緣塵取捨是行，辨了於塵
是識。
　　此是明五蘊之相。五蘊可分為色法與心法。色是色法，受想行識四蘊為心法。
然色心相緣而有，皆無自性，故曰五蘊皆空。
　　今了塵無體，緣慮自亡。
　　塵是緣生無體，故色法亡。色法既亡，於是心亦不起，故曰緣慮自亡。心法色
法俱皆不起，故五蘊皆空。五蘊皆空，自無生滅，是名到彼岸。
　　經云，三世五蘊法，說名為世間，斯由虛妄有，無即出世間。
　　三世者，過去世現在世未來世，簡言之即生滅法也。三世生滅之五蘊，是略說
十二因緣也。無明行是過去世攝，而有現在世的識名色六入觸受愛取有，持續不斷
而有未來世的生死。十二因緣的生死流轉，不過是五蘊的虛妄流轉而已。故曰三世
五蘊法，是名生死世間也。
　　但三世五蘊生死流轉，皆是緣起如幻之法，皆是虛妄而有也。如果知其空無，
不隨生死流轉，此即出世間也。出世間者，即還滅十二因緣。十二因緣云何還滅？
知五蘊皆空也，不隨虛妄生死流轉也。此之謂破無明，無明若破，便是還滅十二因
緣。
　　<經>【十不共法者。謂二乘凡夫。見塵有相有體。但見一塵。而無自在業用。
　　　今則不爾。不與彼同。此要達塵無體證之。以成佛土。依塵修起智慧。
　　　莊嚴法身。然小恒容廣大世界。一塵常能普攝一切。是為不共法也。】</經>
p-141
　　十、不共法者，主要在言不共凡夫二乘菩薩。但菩薩是佛因地，故而略說。
　　謂二乘凡夫，見塵有相有體，但見一塵，而無自在業用。
　　二乘者，聲聞乘緣覺乘也。二乘人僅會偏空之理，而一般凡夫，連空理猶不會
也。
　　二乘人僅會人我空，不會法我空。僅知五蘊無我，不知五蘊皆空。以不知五蘊
空故，所以畏懼生死，急取涅槃。此皆由執塵有相有體故。
　　所以但見有五蘊生死，而無度眾生的自在業用。
　　今則不爾，不與彼同。
　　言今則不共二乘凡夫也。
　　此要達塵無體，證之以成佛土。依塵修起，智慧莊嚴法身。
　　此是略談菩薩，菩薩雖是佛因地，但修行尚有次第。今此要領，須了達塵緣生
無體。證此緣生無體之法界，便成佛之淨土。佛淨土者，依報也。若依此塵緣生無
性而修，能發起智慧。知塵無性緣成，為之智。知塵緣生無性，為之慧。若發起這
種智慧，便是莊嚴法身。莊嚴智慧法身者，是為正報也。如此可知尚有次第，是菩
薩法。
　　然小恒容廣大世界，一塵常能普攝一切，是為不共法也。
　　　 　　 p-142
　　「然」字是明不共法之不同也，不共法者，唯佛獨具。小者指微塵言，廣大世
界者，指十方言。塵無體則不礙遍於十方，十方無體則不礙在一微塵。故一塵常能
普攝一切，十方一切不礙入一微塵。
　　然凡夫二乘及菩薩，不會此義。凡夫二乘執著塵為實有，於是見塵有相有體，
有生有滅。有相有體有生有滅則有阻礙，於是執一塵則礙一切塵。不入理事無礙法
界，更不入事事無礙法界。畏生死取涅槃，不能起自在業用。至於達塵無體，依塵
修起，證之莊嚴，猶有次第是菩薩法。佛是果人，已絕次第，故亦被不共法簡別。
　　<經>【然上諸義體雖空淨。資行願以嚴真性。縱包含依智慧而開顯。是故體稱
　　　本有。行約修生。生不生。還同本體。體亦非體。復等修生。何曾體
　　　而礙生。生而失體。得意亡言。千里跬步。豈與夫懵道之子同年而語哉
　　　。】</經>
　　總結以上十義。以上十義，體雖空淨，然資行願以嚴真，性縱包含，依智慧而
開顯。
　　體空淨者，緣生無性也。無性故能隨緣成事。所以說隨緣成事，則能資助行願
而莊嚴於真理。無性之性，縱能包含一切，但唯智慧者方能知之，故曰依智慧而開
顯。
　　是故體稱本有，行約修生。
　　體稱本有者，性也。行約修生者，修也。約體而言，眾生雖未成佛，然本來是
佛。雖眾生本來是佛，但不得名佛，僅名佛性。何以故？以未具智慧功德故。所以
p-143
須借修行，方能顯佛性。一旦佛性圓顯，方名為佛。雖然成佛，不過還是佛而已。
因為一真法界中，無別佛可成故。
　　既然性是本具，修借緣成，性修不二。故曰生即不生，還同本體。體亦非體，
復等修生。
　　覺本是一，假說有始覺本覺，此即性修不二的道理。一旦始本合，總一大圓滿
覺。故曰生即不生，體亦非體。何曾體無性而礙生，生緣成而失體呢？
　　不過得意者亡言，千里之遙，僅在跬步。跬步者半步也。猶千里之行，始於足
下之意也。最後感歎曰，豈與夫懵道之子同年而語哉！懵道者，於道昏昧也。
p-144
</檔>
