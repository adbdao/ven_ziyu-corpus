<檔>
<篇>華嚴義海百門述義</篇>
<節>華嚴經義海百門述義</節>
　　　　<節>體用開合門第九</節>
　　<經>【夫玄宗渺漭在緣起而可彰。至道希夷入法界而無見故。標體開用助道之
　　　品蓋多。就性明緣差別之門不一。合則法界寂而無二。開乃緣起應而成
　　　三。動寂理融方開體用。今就大況而言。略分十義
　　　　一顯人法　二世流布　三觀體用　四五分法身　五開三藏
　　　　六不　七異不異　八明本末　九會三乘　　十畢竟空】</經>
　　渺漭者，廣遠無涯也。此明法界之體，法界之體廣遠無涯，借緣起而彰萬法。
　　希夷者，無名無相。至道無名無相，入於法界而不可見也。此仍是明法界之體
。
　　標體開用，從體起用也。從體起用，助道之品，則有無量。故就理性而明緣起
，便有無量差別。
　　所謂體用開合者，合即一真法界，故曰合則法界寂而無二。開便是緣起，緣起
萬法，應而有三。三者法界三觀也。即一、真空絕相觀，二、理事無礙觀，三、周
遍含容觀。於一真法界，開為四法界。即理法界，事法界，理事無礙法界，事事無
礙法界。把四種法界，約成三觀門。
　　　　　　 p-162
　　應而有三之三，亦可謂應緣起而有體相用三。大乘起信論云，法者有三義，體
大相大用大。亦可謂三乘法，即四諦法，十二因緣法，六度法。總之法藏大師未經
明示，此皆測度耳。
　　動者事相也，寂者無分別體也。動寂理融者，以理融事，二不二，不二二，方
開體用也。
　　略分十義，一、顯人法，二、世流布，三、觀體用，四、五分法身，五、開三
藏，六、即不即，七、異不異，八、明本末，九、會三乘，十、畢竟空。
　　<經>【初顯人法者。謂能達塵者是人。所了塵者是法。此人法相由顯現。由
　　　人方能顯法。由法以用有人。論云。以人知有法。以法知有人。離人何
　　　有法。離法何有人。今以人無相故。方為顯法之人。以法無性故。方為
　　　成人之法。二而不二。不二而二也。】</經>
　　初顯人法者，謂能達塵者是人，所了塵者是法。
　　能達塵者，即能知塵也，能知塵者是人。人所知之塵，便是法。
　　即此人法，相由顯現。由人方能顯法，由法以用有人。
　　人法二者，相由借而顯現。換句話說，人與法相依而起。由人知有法，由法以
用有人。所謂法者，略說有五，色受想行識。由此五種，而成為人也。
　　 p-163
　　論云，以人知有法，以法知有人，離人何有法，離法何有人。
　　五蘊和合方有人，以人方知五蘊和合。如果離人則無五蘊和合，離五蘊和合亦
無有人。
　　今以人無相故，方為顯法之人。
　　因為人是五蘊和合而有，無自體相。故以人無相故，方是顯五蘊和合之人也。
　　以法無性故，方為成人之法。
　　正因為五蘊法各無定性，方能和合而為成人之法也。
　　最後結釋說，人法二者，二而不二，不二而二也。
　　<經>【二世流布者。謂今見此塵名相大小。是世流布而共說也。然塵體全法。
　　　無復種種差別。全以用不異體。是故存此假名。經云。一法有多名。真
　　　法中無。不失法性故。流布於世間。】</經>
　　二、世流布者，於世間流通也。諸法緣起，是世流布。名相大小，皆緣起法。
緣起法流通世間，須共言說。故曰見塵名相大小，是世流布而共世言說也。
　　然塵體全法，無復種種差別，全以用不異體，是故存此假名。
　　塵法緣起，故無性無體，所以無種種差別。然以用不異體，全體起用，所以塵
無性無體，而不礙存乎緣起事相之假名。以假名故，流布世間也。
　　　　p-164
　　經云，一法有多名，真法中即無，不失法性故。流布於世間。
　　一法者，無性無體無相不可分別也。多名者，緣起事相無量無邊種種差別，種
種言說也。
　　真法者，第一義也。於第一義中，無種種名相之差別也。
　　雖然緣起諸法，有種種差別名相。然隨緣不失性，故等於第一義流布世間。
　　<經>【三觀體用者。謂了達塵無生無性一味是體。智照理時不礙事相宛然是用
　　　。事雖宛然。恒無所有。是故用體也。如會百川以歸於海。理雖一味
　　　。恒自隨緣。是故體用也。如舉大海以明百川。由理事互融故。體用
　　　自在。若相入則用開差別。若相乃體恒一味。恒一恒二。是為體用也
　　　。】</經>
　　三、觀體用者，簡單說，一切法以無性為性是體也，無性不礙緣起是用也。故
曰塵無生無性一味是體，智照理時不礙事相宛然是用。
　　所謂塵無生無性一味，即無性為性也。智照理時，謂用不違體也。因為諸法之
相，如同幻現，一切相皆假。究其理性，皆畢竟空。心有所住為識，心無所住為智
。以無住心契無相理，是為智照理也。不礙事相宛然，是不礙緣起也。智照理時不
礙事相宛然者，是依他起性也。
　　　 　　　　　p-165
　　事雖宛然，恒無所有。
　　緣起事相雖宛然而現，但是緣起性空，所以恒無所有。若如實知依他起無性，
便歸圓成實也。
　　是故用即體也，如會百川以歸於海。
　　用即體者，緣起即法界也。緣起萬象紛陳，而法界一性常寂。猶如百川之水，
匯歸大海。
　　理雖一味，恒自隨緣，是故體即用也，如舉大海以明百川。
　　以無性之理，方乃隨緣而成萬法。無性隨緣成萬法故，此是體即用也。體即用
者，法界緣起也。法界空寂，不礙萬法繁興。故舉一海，即印百川。
　　百川會歸大海者，華嚴三昧也。海印百川者，海印三昧也。
　　由理事互融故，體用自在。
　　無性者理體也，緣起者事用也。無性方能隨緣，隨緣自是無性。故理事互融，
體用自在。
　　若相入則用開差別，若相即乃體恒一味。
　　相入者，互成也。此入彼，則是此成彼。彼入此，則是彼成此。法法相入，則
法法互成，法法互成，乃開無量差別之用。
　　　 　　　 p-166
　　相即者，互奪也。此即彼，則此為彼奪；此為彼奪，則有彼無此。彼即此，則
彼為此奪。然此相奪，則體恒空寂。故相即體恒一味也。
　　相入便是相即，相即便是相入。相成即是相奪，相奪即是相成。何以故？此入
彼，正是此成彼，此成彼正是彼奪此。彼入此，正是彼成此，彼成此正是此奪彼。
　　恒一恒二，是為體用也。
　　無性則恒一，緣起則恒二。性空緣起，緣起性空，故恒一恒二，是為體用。
　　<經>【四明五分法身者。謂塵空無所有。無非可防。是戒身。以塵無相心自
　　　不緣。是定身。了塵空寂是慧身。由塵空無則不緣於有。不住於相。是
　　　解脫身。由了塵體。更無異解。是解脫知見身。身以依止為義。謂智依
　　　法顯。而得成立故。為法身也。】</經>
　　四、明五分法身者，戒法身，定法身，慧法身，解脫法身，解脫知見法身。今
於塵上，據理明五分法身。
　　戒者防非離過，今塵空無所有，一切法緣起性空，無非可防，是戒法身。
　　心不攀緣，離於散亂是為定。今達塵無相，心自無所緣，是定法身。
　　了塵空寂是慧身。
　　慧者即覺，覺名菩提。了達於空性，即名菩提。故了達塵空寂，是為慧法身。
p-167
　　由塵空無，則不緣於有，不住於相，是解脫身。
　　大般涅槃經云，解脫者，名曰虛無，名不可取，名為一味，名曰清淨，即是平
等，名無異處，名到彼岸……故曰塵空無則不緣於有，不住於相，是解脫法身。
　　由了塵體，更無異解，是解脫知見身。
　　了塵體緣起性空曰知，了塵體性空緣起曰見。更不作異解，是解脫知見法身。
　　五分法身者，乃智依法顯，故是智慧法身。空無所有，無相，空寂，不緣於有
不住於相等，是清淨法身。無性隨緣，清淨法身即五分法身。隨緣無性，五分法身
即清淨法身。
　　身以依止為義，謂智依法顯，而得成立故，為法身也。
　　最後解釋法身義。身為依止義，例如受想行識，依止於身。智依於色受想行識
而顯，故曰智依法顯。諸佛以法為身，故曰諸佛法身非是身。既然智依法顯，身得
成立，故曰法身。理本自具者，是佛清淨法身。依智而顯者，是佛智慧法身。
　　<經>【五開三藏者。謂塵是法界體性及涅槃。皆由大智所現。而行照也。以
　　　文字記持。塵處所現之理。書之於簡為經。修多羅藏也。謂塵處觀察
　　　。體性不住名相。隨順調伏。令息諸惡。是戒毘奈耶藏也。於塵上體
　　　用法智真妄相對。發智生解。事方究竟。是論阿毘達磨藏也。】</經>
p-168
　　五、開三藏者，三藏即經、律、論也。經有佛說，弟子說，菩薩說，化人說。
律唯佛說。論有佛說，如十二部經中，即有論議一項，有弟子說，有菩薩說。今於
一塵上，據理說明三藏。
　　謂塵是法界體性及涅槃，皆由大智所現，而行照也。即以文字記持塵處所現之
理，書之於簡為經，即修多羅藏也。
　　法界體性及涅槃者，無生之理也。塵是幻有，體即無生，故曰塵是法界體性及
涅槃。
　　大智者佛也，謂皆由佛智所現而行照。心經云，觀自在菩薩，行深般若波羅蜜
多時，照見五蘊皆空。故而行照者，徹證法界理體也。
　　既證法界理體，以文字記載便於憶持其理，書之於簡，這便是經。梵語為修多
羅，修多羅藏者，即經藏也。
　　謂塵處觀察體性，不住名相，隨順調伏，令息諸惡是戒，即毘奈耶藏也。
　　於塵觀察其體性本空，不住著於名相。乃可不執於有，不生煩惱。
　　調伏者戒律也，隨順調伏，即隨順戒律。令息滅諸惡。諸惡者，即五欲五
蓋十不善也。此之為戒，即毘奈耶藏。
　　於塵上體用、法智、真妄相對，發智生解，事方究竟，是論，即阿毘達磨藏也
。
　　　　　　　 p-169
　　體用、法智、真妄者，皆相緣而生，皆一真法界所起。若能於此相對諸法，悟
其體性本一，是為發智生解也。如此發智生解，事方究竟。事究竟者，波羅蜜也，
方能究竟得度也。這便是論，阿毘達磨藏也。
　　<經>【六明不者。如塵相圓小分齊無體。唯法故說也。不礙塵相宛然故
　　　。說不也。秖由塵相不於法。會通而言方為也。又由塵法故是
　　　。不礙緣起是不也。】</經>
　　六、明即不即者，如塵相圓小，分齊無體唯法，故說即也。
　　塵是緣起法，緣起法無性無體，故無有分際。唯法者，唯緣起幻現之法也。故
謂之即。
　　不礙塵相宛然故，說不即也。
　　性空緣起，無分別體，不礙差別用宛然不同，故說為不即。
　　祇由塵相不即於法，會通而言，方為即也。
　　塵相緣起，各各差別不相即也。會通緣起性空無體無相，方為即也。
　　又由塵即法故是即，不礙緣起，是不即也。
　　緣起而現法相，故塵即法也，緣起即性空也，故說為即。性空不礙緣起，故是
不即。
　　<經>【七明異不異者。謂塵之事相是異。克體唯法是不異。秖由法體不異異
　　　義方成。以不失體故。秖由塵事差別不異義方成。以不壞緣起方言理
　　　也。經云。甚奇世尊。於無異法中而說諸法異。】</經>
　　　 　　　　 p-170
　　七、明異不異者，謂塵之事相是異，克體唯法是不異。
　　塵緣起事相，是其異也。塵法體性空，是不異也。此是總明，緣起性空則不異
，性空緣起則異。
　　祇由法體不異，即異義方成，以不失體故。
　　法體者，無性之理也。以無性方能隨緣成事故，故曰由法體不異，異義方成。
以隨緣不失性，無性能隨緣故。
　　祇由塵事差別，即不異義方成。以不壞緣起，方言理也。
　　塵事差別者，隨緣也。正以事相隨緣，方始無性。故曰正由塵事差別，方成不
異義。因為不壞隨緣，方是無性之理也。
　　經云，甚奇世尊，於無異法中，而說諸法異。
　　於無異法中，而說諸法異者，於性空中，說一切法也。
　　<經>【八明本末者。謂塵空無性是本。塵相差別是末。末非末。以相無不盡
　　　故。本亦非本。以不礙緣成故。以非本為本。雖空而恒有。以非末為
　　　末。雖有而恒空。當知。末隨緣。本據體。今體為用本。用依體起
　　　。經云。從無住本立一切法。】</經>
　　　　　 p-171
　　八、明本末者，謂塵空無性是本，塵相差別是末。
　　性空為本，能成一切法故。緣起為末，以無性隨緣所成故。
　　末即非末，以相無不盡故。
　　緣起法相，是假無實，故相無不盡。以相無不盡故，所以末即非末。
　　本亦非本，以不礙緣成故。
　　無性之本，不礙緣成是末，故曰本亦非本。
　　即以非本為本，雖空而恒有。
　　無性即緣起，故非本為本。無性為空，緣起為有，故雖空而恒有。
　　以非末為末，雖有而恒空。
　　以緣起即性空，故雖有而恒空。
　　當知，末即隨緣，本即據體。
　　無性為性，是其體也。
　　今體為用本，用依體起。
　　全體起用，全用是體，故體之與用，不二而二，二而不二。
　　經云，從無住本，立一切法。
　　　 　　　　p-172
　　無住本者，即無生無性體也。從無生無性之體，建立一切法。於畢竟空中建立
一切法也。
　　<經>【九會三乘者。謂見塵相空無所有。然法是實。據此見為小乘。悟塵從緣
　　　。息於緣慮。據此見為中乘。了塵無性。無生空寂一味。據此為大乘。
　　　今法是一。學者分三。非以學三令法亦三。非以法一令學亦一。但人自
　　　三乘法非三也。當知。一三乘。所學之歸一也。三一乘。隨應之機
　　　有三也。】</經>
　　九、會三乘者，三乘者，聲聞乘為小乘，緣覺乘為中乘，菩薩乘為大乘。
　　謂見塵相空無所有，然法是實，據此見為小乘。
　　即法有我無宗也。小乘人知五蘊無我，但有五蘊其法，作是見者，是為小乘。
　　悟塵從緣，息於緣慮，據此見為中乘。
　　悟塵法是諸緣和合而有，於是於法上息於緣慮之心，無攀緣之心。據此見者，
為中乘人。中乘人不知諸緣即空，空即諸緣。竟爾滯寂滅智，是以不能究極無上菩
提。
　　了塵無性無生，空寂一味，據此為大乘。
　　知塵緣起無性，無性緣成。離空有二邊，不住當中，方乃契入中道。入中道者
，以無性心，契無體無性法也。以無體無性故，所以無生。以無生無滅故，所以空
寂一味。據此見者，是為大乘。
　　　 　　　　　p-173
　　今法是一，學者分三。……
　　法本不二，眾生根機有高下爾。以機例法，不三而三。不三而三者，是機三非
法三。故曰非以學三令法亦三，非以法一，令學亦一。但人自三乘，法非三也。
　　當知一即三乘，所學之歸一也。
　　一法之教，聞者有三乘根機。雖三乘根機不同，皆方便導歸一乘佛法也。
　　三即一乘，隨應之機有三也。
　　法華云，唯有一佛乘，無二亦無三。佛以一音演說法，聲聞根機，聞是聲聞乘
法；緣覺根機，聞是緣覺乘法；菩薩根機，聞是大乘法。雖然應機而有三乘差別，
然同屬一乘佛法。若無一乘，何得出生三乘？故曰三即一乘，不過應機有三而已。
　　<經>【十畢竟空者。謂塵不泯事相。而常空寂。是為畢竟空也。今事相雖存。
　　　相不可得。名亦不可得。理義不可得。以一切不可得。名為畢竟空。
　　　非無表說也。然畢竟空。空時不礙塵法宛然。塵法宛然。恒畢竟空。】</經>
　　十、畢竟空者，謂塵不泯事相，而常空寂，是為畢竟空也。……
　　塵緣起事相，當體即空，故塵不泯事相，而常空寂。緣起即性空，故緣起不可
得。性空即緣起，故性空不可得。如是一切不可得，名畢竟空。故曰今事相雖存，
即相不可得，名亦不可得，理義不可得，以一切不可得，名為畢竟空，非無表說也
p-174
。
　　一切相一切名，皆因緣假有，所以說事相雖存，而相與名皆不可得。理義不可
得者，性空之理亦不可得。以一切不可得，名畢竟空。一切不可得者，不是絕對的
無，而是等同虛空，橫遍豎窮，無有分別，圓滿不二，無所不是。無所不是，即無
所謂是也。
　　無表說者，非無言語文字表示也。若無言語文字表示，豈非斷滅空？
　　然畢竟空，空時不礙塵法宛然，塵法宛然恒畢竟空。
　　空時不礙塵法宛然者，性空不礙緣起也。塵法宛然恒畢竟空者，緣起不礙性空
也。
　　<經>【然上諸義法體不空。緣生非有。非有之有有。遍於十方。不空之空
　　　空。成於一切。用開差別諸法宛而星羅體合事銷多門寂而雲斂。】</經>
　　法體不空者，能緣起一切法也。緣起非有者，緣起之有，如幻非實也。
　　故緣起之有，是非有之有。以非有之有，有無體故，所以即有不礙橫遍十方。
　　性空之空，是不空之空。以不空之空，具恒沙功德故，所以即空成於一切萬法
。
　　是故用開差別，則諸法宛然星羅。體合則事相皆銷，雖事有多門，卻一體空寂
，如浮雲之頓斂。此即體用開合門也。
　　　　　 p-175
</檔>
