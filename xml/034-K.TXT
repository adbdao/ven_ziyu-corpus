<檔>
<篇>華嚴義海百門述義</篇>
<節>華嚴經義海百門述義</節>
　　　　<節>決擇成就門第十</節>
　　<經>【夫緣情未泯。見有正邪。法體隨迷故。隨緣而生滅。法界沖寂。泯寂滅
　　　以是非。今欲顯其實趣簡彼權門。使皂白以雙分令真妄而兩別。略舉大
　　　綱。題茲十義
　　　　一簡正見　二辨染淨　三顯無知　四佛出世　五辨四依
　　　　六除業報　七定權實　八明頓漸　九入佛海　十證佛地】</經>
　　夫凡情攀緣之心未泯除，則見有正有邪。所以空寂之法體隨迷情故，隨緣而有
生滅。此所謂法身輪轉六道也。
　　法界沖虛空寂，一切相名是非，皆寂滅也。即所謂常六道常法身也。
　　今欲顯其實理，而簡別權巧方便，使黑白分明，真妄有所辨別，略舉十義。
　　一、簡正見，二、辨染淨，三、顯無知，四、佛出世，五、辨四依，六、除業
報，七、定權實，八、明頓漸，九、入佛海，十、證佛地。
　　<經>【初簡正見者。如見塵名相是邪。見塵空寂是正。又若以見見於塵。此非
　　　為正。以不見見於塵。此亦非正。但知塵全是見。不復更見。以不見見
　　　於塵也。然見此塵時。不可以慧眼見法眼看佛眼觀肉眼視天眼瞻見於塵
　　　也。以塵慧法佛肉天。不復更以慧眼見眼見。又若見不見
p-176
　　　。謂以見見不契塵也。若不見見。謂更將不見以見於塵。亦不契於
　　　塵也。若不見不見。謂不知塵是見。名為總不見也。若見見。謂知
　　　塵全是見。方名為見。經云。見者是垢。彼則無所見。諸佛離所見。
　　　是故見清淨。】</經>
　　首先簡別正見邪見，以八正道中，正見為第一故。正見能生正思惟，正語，正
業，正命，正精進，正念，正定。故首先簡別正見。
　　如見塵名相是邪，見塵空寂是正。
　　此是總明，以下分別說。見塵名相者，謂執名相為實，此是邪見。若見塵空寂
無性，便是正見。正見者，不取於相也，心無所住也。
　　又，若以見見於塵，此非為正。以不見見於塵，此亦非正。
　　以見見，或以不見見，皆是取相，皆是心有所住，故皆非正見。
　　但知塵全是見，不復更見，以不見見於塵也。
　　因為塵性空無體，唯心所現。所以塵相全是自心所現，全是見也。若如是知，
便不更立知見，不復以不見見於塵也。
　　然見此塵時，不可以慧眼見，法眼看，佛眼觀，肉眼視，天眼瞻，見於塵也。
……
　　因為五眼與塵，唯是一心，更無別法。故不可以五眼見於塵。既然唯是一心，
所以塵即慧眼法眼佛眼肉眼天眼，不復更以慧眼見，法佛肉天眼見。（慧眼見下，
p-177
恐漏脫法佛肉天等字。）
　　又若見即不見，謂以見見，即不契塵也。若不見即見，謂更將不見以見於塵，
亦不契於塵也。
　　見即不見者，謂以見見，及以不見見也。如果以見見於塵，則不契於塵。因為
塵不可得，不可以見見故。若不見即是見，更以不見而見於塵，則亦不契於塵。因
為塵不可得，以不見見，仍是有所得故。
　　若不見即不見，謂不知塵是見，名為總不見也。
　　若不見即不見者，即完全不見也。完全不見，是不知塵而謂之見也。如此說來
，是名為總不見。總不見者，是愚痴法，智者所不取。當知無性隨緣，無見而見，
隨緣無性，見而無見。
　　若見即見，謂知塵全是見，方名為見。
　　若見塵時，知塵無體，唯心所現，則知塵全是見。如此方名如實見也。
　　經云，見者即是垢，彼則無所見。諸佛離所見，是故見清淨。
　　見即是垢，是取相之見。取相之見，是有所見。有所見者，是執塵有實體。執
塵有實體可見，即是妄見。
　　　　　　　p-178
　　取相之見，則不見真實，故曰無所見。諸佛不取於所見之相，是故見清淨。
　　<經>【二辨染淨者。謂見塵生滅有無是染。體不生不滅非有非無是淨。若空
　　　異於有。則淨不名淨。以迷空故。若有異於空。則染不名染。以執有故
　　　。今有全空。方名染分。空全有。方名淨分。由空有無礙。是故染
　　　淨自在也。經云。染而不染。不染而染。】</經>
　　二、辨染淨者，謂見塵生滅有無是染，即體不生不滅非有非無是淨。
　　簡言之，於塵取相是染，不取於相如如不動是淨。
　　若空異於有，則淨不名淨，以迷空故。
　　雖然性空為淨，然若於有外立空，則是斷滅空，不名為淨。因為不知緣起性空
，而迷於斷滅空故。
　　若有異於空，則染不名染，以執有故。
　　若有是空外之有，空外之有是自性有。自性有是虛妄的，是根本不存在的。故
曰染不名染，以其法本虛妄故。
　　今有即全空，方名染分。
　　今有是緣起假相，其假相非不存在。只是假相如幻非實，若人起見執為實有者
，方名染分也。染分在見，非在法也。法藏大師所謂染分者，實是無性隨緣義也。
p-179
　　空即全有，方名淨分。
　　空即全有者，是性空緣起，緣起性空。如是方名淨分也。淨分者，實是隨緣無
性義也。
　　由空有無礙，是故染淨自在也。
　　緣起性空，故有不礙空。性空緣起，故空不礙有。有不礙空，則染不礙淨。染
不礙淨者，是染而非染也。空不礙有，則淨不礙染。淨不礙染者，是淨而非淨。謂
淨謂染者，是眾生之見，而非法體。若捨其見，則不見淨，亦不見染矣。若論法體
即不可得也。如是法體，雖修治而不淨，雖處穢而不染。以法體不可得故。
　　經云，染而不染，不染而染。
　　染而不染者，緣起性空也。不染而染者，性空緣起也。
　　<經>【三顯無知者。謂了知塵時。塵全是知也。終不以知知於塵也。若以知知
　　　於塵。有所不知也。若知於知。此無知不異知也。今塵是知。不復更
　　　以不知知於無知者。但無能所之知非無知也。經云。顯現一切法。各各
　　　不相知。】</經>
　　三、顯無知者，謂了知塵時，塵全是知也，終不以知知於塵也。
　　法界唯心，於一心中，無塵與知、能與所之分別。故曰終不以知，知於塵也。
以塵是唯心所現也，故塵即是知。
　　　 　　　　p-180
　　若以知知於塵。有所不知也。
　　若知於塵，即是有所知。若有所知，即有所不知。如果會入一心，一心生萬法
，故能無所不知。無所不知者，無知也。
　　若知於知，此無知不異知也。
　　若以知知於知，仍是有能有所。有能有所，皆是二見，非為正見。本來以知知
於塵，但塵全是知，故有「若知於知」之說。
　　一般說來，能知有知，所知無知。何以故？若能知無知，不應知於所知。若所
知有知，應是所知知於能知。均不合道理。故曰若知於知，此無知不異知也。是說
於一知中，有能知所知二者存在。不過這是隨情而言，若據理言，能所唯是一心，
二而不二，不二而二。
　　今塵即是知，不復更以不知知於無知者，但無能所之知，非無知也。
　　此是緊躡上句而來。上句言若知於知，此是無知不異知。既然所知之無知，不
異能知之知。當然能知即是所知之無知。若謂以知知於無知，即是以無知知於無知
。所以說於一心中，不以不知知無知。
　　今塵即是知，因為唯是一心故，諸法不二故。所以塵與知，唯是一法界，不二
不別。不復以不知，知於無知。不復以不知，是緊躡上句「無知不異知」而來。
p-181
　　此中道理，是唯簡擇能所之分別見，不簡於法。因為所知是諸塵相，而塵體空
，無有所知。能知是對所知而立，今無所知，是以能知亦無。如是名為顯無知也。
　　最後一句，非無知也。是說明此乃萬法唯心，是一法界。非同斷滅空之無知也
。
　　但無能所之知，即是無分別。據體言，名無分別智。約用說，便名差別智。佛
得無分別智，便能分別一切，即此意也。顯無知者，即顯無分別智也。
　　經云，顯現一切法，各各不相知。
　　何故顯現一切法，各各不相知？因為無一切法，所以各各不相知。何故無一切
法？因為一切法是假故，幻現故，無實故。其性本空寂故，平等故，不二故，無分
別故。所以各各不相知，此是顯無知也。
　　<經>【四佛出世者。今如來出現。全以塵無自性。法界緣起菩提涅槃。以為如
　　　來身也。此身通三世間。是故於一切國土一切眾生。一切事物。一切緣
　　　起。一切業報。一切塵毛等。各各顯現。如上諸義。菩提涅槃等。為佛
　　　出世也。若一處不了不成佛。亦不出現。何以故。由不了塵處。仍是
　　　無明。是故不成佛。亦不出現也。具如性起品文。思之。】</經>
　　四、佛出世者，今如來出現，全以塵無自性，法界緣起菩提涅槃，以為如來身
也。
　　　　　　 p-182
　　塵無自性，則不礙隨緣成萬法。法界無界，無界不礙緣起。以緣起故，乃有菩
提涅槃。以菩提涅槃故，名為佛出世。所以經云，佛種從緣起。以為如來身者，佛
以法為身，是佛法身也。
　　此身通三世間，是故於一切國土，一切眾生，一切事物，一切緣起，一切業報
，一切塵毛等，各各顯現。
　　諸佛法身非是身，因為法身無相無體故。法身無相無體，故不礙遍於一切。故
此身通三世間。三種世間者，國土世間，眾生世間，五蘊世間。所以於一切國土，
一切眾生，一切事物，一切緣起，一切業報，一切塵毛等，各各顯現。
　　既然世間一切法，皆由法身顯現，換句話說，世間一切法，無非法身也。故有
云，山色無非清淨身。何以故？因為世間一切相，皆如幻無相故。如法華云，世間
相常住。便是說世間相無相，等同法身也。故徹了一切法，即是佛出世也。
　　如上諸義，菩提涅槃等，為佛出世也。
　　若徹了一切法無自性，是法界緣起。則菩提涅槃，一切國土，一切眾生，一切
事物，一切緣起，一切業報，一切塵毛等，無非顯現佛之法身，為佛出世也。
　　若一處不了，即不成佛，亦不出世。……
　　　 　　　　　　p-183
　　如果於菩提涅槃，一切國土，一切眾生，一切事物、緣起、業報，乃至塵毛等
，若有一處不了法無自性，法界緣起。即不成佛，佛亦不出世。
　　何以故？因為不了塵處無性，仍是無明。是故不成佛，亦不出現於世。
　　具如性起品文，思之。
　　所謂性起者，是言自起也，不言從緣。例如無性之理，自然顯現一切。約性起
言，起而無起，起無起相。例如海水起波，波全是水。若約水言，實是起無起相也
。
　　所謂緣起，是入法性之近方便。為令人了解，法從緣起，即無自性。於此可令
人入法性也。
　　今菩提涅槃乃至一切，皆佛清淨法身之所顯現，猶水之現波，起而無起，湛然
常住不動，是為性起也。如是之理，思之即得。
　　<經>【五辨四依者。謂心了塵空寂不緣名相。是依智不依識。謂了塵是緣起之
　　　法非在分別。是依法不依人。謂了塵無生無相之義。不在文字。是依義
　　　不依語。謂了塵上。若具顯一切法界。非有分限。此則依了義經。不依
　　　不了義經。】</經>
　　五、辨四依者，何為四依？即依智不依識，依法不依人，依義不依語，依了義
不依不了義。今於塵上，辨明四依之決擇。
　　　 　　　 p-184
　　心了達塵相空寂，不攀緣於名相，是依智不依識。相反地，若取著於名相，便
是依識了。
　　了達塵是緣起法，緣起性空無有分別，便是依法不依人。相反地，若不知緣起
性空，而強生分別，便不順於法性，而是依於人意而生分別見了。不依人者，不依
聲聞緣覺二乘人也。
　　了達塵法無生無相之義，不取著於文字相，便是依義不依語。相反地，若取著
於文字言語相，便是依語不依義了。
　　若於一塵上了達無體性空，則通同一切法。一塵如此，塵塵如此。於是塵塵剎
剎，互攝互入重重無盡。非有分限，同時亦非無分限，有無之見俱捨。便是依了義
經，不依不了義經。相反地，若不能融通一即一切，一切即一，便是依不了義經。
　　此第五門中，文義明顯，勿須贅釋。
　　<經>【六除業報者。謂塵上不了自心。謂心外有法。生憎愛。從貪業成報。
　　　然此業報。由心迷塵妄計而生。但以有顯現。皆無真實。經云。猶如淨
　　　明鏡隨其面像現。內外無所有。業報亦如是。迷者謂塵相有所從來而復
　　　生滅。是迷。今了塵相無體。是悟。迷本無從來。悟亦無所去。何以故
　　　。以妄心為有。本無體故。如繩上蛇。本無從來。亦無所去。何以故。
p-185
　　　蛇是妄心。橫計為有。本無體故。若計有來處去處還是迷。了無來去是
　　　悟。然悟之與迷。相待安立。非是先有淨心後有無明。此非二物。不可
　　　兩解。但了妄無妄。為淨心。終無先淨心而後無明。知之。】</經>
　　六、除業報者，謂塵上不了自心，謂心外有法，即生憎愛，從貪業成報。
　　造業是因，成報是果。眾生愚昧，不了因果皆由心造，虛妄造業，虛妄受報。
若了唯是自心，不取虛妄法相，則不生憎愛，既無憎愛，便不虛妄造業受報。
　　云何於一切法徹了自心呢？當知一切法，總賅萬有，皆事事無礙法界，此即一
心所造，謂之無礙法界心。於無礙法界心中，事如理融，法法相入，法法相即，猶
如帝網天珠，重重復重重，是為一心。
　　然此業報，由心迷塵妄計而生，但以有顯現，皆無真實。
　　然此業報，皆由心迷於塵，不知塵法是自心所現，以致虛妄取著而生。若不虛
妄取著，便不虛妄造業，虛妄受報了。
　　此一切諸法，皆假現為有，如幻如化，皆無真實。因為其所現之相，皆因緣有
故。
　　經云，猶如淨明鏡，隨其面像現，內外無所有，業報亦如是。
　　　　p-186
　　猶如淨明鏡，只要面對便能現像。其實面像，鏡內鏡外皆無所有。好像業報皆
由虛妄造作因緣而有一樣。如果業報實有，應該不借造作因緣，仍有業報，因為業
報實有故。今有造作因緣便有業報，無造作因緣便無業報，故知業報非為實有。
　　迷者謂塵相有所從來，而復生滅，是迷。
　　迷惑眾生，執塵相為實有，復迷此塵相有生有滅。此所謂迷上加迷，妄上加妄
也。故此便是迷。
　　今了塵相無體，是悟。
　　了塵緣起性空，無相無體便是悟。
　　迷本無從來，悟亦無所去。
　　法性湛然，迷之與悟，本無來去，只是了與不了而已。
　　何以故？以妄心為有，本無體故。如繩上蛇，本無從來，亦無所去。……
　　法本如幻，妄心執為實有耳。法本空寂，妄執為有者，如誤以繩為蛇而已。繩
上之蛇，無來亦無去。
　　何以故？因為蛇是妄心所現，妄心無道理的計著為有，本無體故。如果再計來
處去處，便是迷上加迷。如果了無來去，便是悟。
　　　 　　　　p-187
　　然悟之與迷，相待安立，非是先有淨心後有無明。此非二物，不可兩解。
　　悟之與迷，相緣待而假安立，非有實性。妄心起時，便有不了。對於虛妄之不
了，復徦安立了。其實了與不了，皆是妄心計著，而無真實。若無妄心計著，本無
了與不了。所以悟之與迷，相待安立。
　　既然了與不了，皆是妄心計著而無真實。則知悟之與迷，亦無實性。故不是先
有淨心，後有無明。因為淨心無明，皆非實有故。
　　於一心中，無淨心與無明之分別。換句話說，淨心無明，原是一心。故曰此非
二物，不可兩解。
　　但了妄無妄，即為淨心。……
　　非是別有淨心可得，但了知虛妄無實體，便是淨心。何故了妄無妄？如果妄有
實體，應為真實，不得謂為妄也。既然皆無實體，故終非先有淨心，後有無明也。
道理如是，當知之。
　　<經>【七定權實者。謂塵事是權。空寂是實。然實非實。以理不礙事故。權亦
　　　非權。以事體空故。若作權解實解。此非善解。若知權實俱不可得寄
　　　言以明法體。是名善解也。】</經>
　 七、定權實者，佛有權實二智，權智者，方便智也。
　　　 　　　　 p-188
　　謂塵事是權，空寂是實。塵事是權者，性空緣起為權也。空寂是實者，緣起性
空為實也。
　　然實非實，以理不礙事故。權亦非權，以事體即空故。……
　　性空即是緣起，故實非實。緣起即是性空故，所以權亦非權。
　　是故若執著作權解作實解，此非善解。因為緣起即性空，故權不可得。性空即
緣起，故實亦不可得。正以權不可得，緣起方是性空。正以實不可得，性空方是緣
起。故若知權實俱不可得，不過寄言以明法體，是名善解也。當知至理無言，只是
寄言以顯至理而已。是知吾人誦經，應解經義，不可只取名相。佛訶取著名相之人
，如狗逐塊。
　　<經>【八明頓漸者。若於塵處。了幻相不可得。方得無相。了塵無自性。方見
　　　無生。了塵色無體。方見空。如此推尋。方見名為漸。今不待推尋。而
　　　直見諸法無性空寂。如鏡現像。不待次第。對緣現為頓。】</經>
　　八、明頓漸者，若於塵處，了幻相不可得，方得無相。……
　　漸者，假借方便漸次，次第入法性者為漸也。不假方便，亦無漸次，直入法性
者，名之為頓。
　　所以借了緣起幻相不可得，漸次方見諸法無相；或者借了緣起無自性，漸次方
見諸法無生；或者借了緣起色法無體，漸次方見諸法空。這樣方便推尋，方見法性
p-189
者，是為漸根人也。
　　今不待推尋，而直見諸法無性空寂，如鏡現像，不待次第，對緣即現為頓。
　　不待推尋，直見法性無性空寂，是為頓根人。頓根人不待推尋緣起如幻方知無
相，不待推尋緣起無性方知無生，不待推尋緣起無體方知法空。對緣即見法性，是
為頓也。
　　猶如對鏡則現像，無有先後次第也。
　　<經>【九入佛海者。謂全塵處。見如上百門義。並是佛大願海。大智慧海。大
　　　方便海之所顯現。乃至一切塵。一切毛。一切國土剎海。一切佛及眾生
　　　。一切事物等。莫不皆空。是佛智慧大海無邊無盡。深廣不可測也。當
　　　知。學者若於塵處見一切法界者。是入佛法界智慧海也。若以開合卷
　　　舒或塵內或毛孔而能資攝。一一切。一切一。可說不可說。主伴
　　　自在。依正無礙。普是如來智海之業用。若人如是通達者。與如來等也
　　　。】</經>
　　九、入佛海者，謂全塵處，見如上百門義，並是佛大願海，大智慧海，大方便
海之所顯現。……
　　此是總約以上十門百義而談。佛大願海，大智慧海，大方便海之所顯者，謂一
切塵，一切毛，一切剎海，一切佛及眾生，一切事物等。莫不是佛海之所印。如是
一切，入於佛海，莫不皆空。
　　　　　　 p-190
　　是佛智慧大海，無邊無盡，深廣不可測也。
　　此是讚歎。法界緣起，謂之佛智。緣起法界謂之佛慧。如此佛智慧大海，無邊
無盡，深廣不可測。
　　當知，學者若於塵處，見一切法界者，即是入佛法界智慧海也。
　　學者若於塵處，見一切法界無界者，即入佛法界智慧海也。法界無界，緣起而
現無量界，是為佛之權智。無量界總歸無界，是為佛之實智。故若於塵處見一切法
界，便入佛法界智慧海。
　　若以開合卷舒，或塵內或毛孔，而能資攝。一即一切，一切即一。可說即不可
說，主伴自在，依正無礙，普是如來智海之業用。
　　開則無邊塵剎，合則同一法界。卷則在一毛孔，舒則遍於十方。法法相資，則
法法相成。法法相攝，則法法相奪。舒則一即一切，卷則一切即一。佛說法四十九
年，道未說一字，是為可說即不可說也。一法為主，餘法為伴。法法為主，法法
為伴，故曰主伴自在。主則名正，伴則名依，故曰依正無礙。如是一切，普是如來
智慧海之業用也。此之謂海印三昧也。
　　　　　 p-191
　　若人如是通達者，與如來等也。
　　若人如是通達，則入海印三昧，故曰與如來等。
　　<經>【十證佛地者。謂塵空無我無相是地。然此地體性。猶未清淨。以從我相
　　　彰得。了心猶未寧。亦是垢見。若作遠離空無相之念者。猶為垢心。謂
　　　有遠離之想未止也。今不作遠離之想。亦無動念者。由初得念息。近從
　　　動念處顯也。今者無作遠離之念。亦無不作遠離之念者。此地顯時。
　　　智慧不得以方便詮。不得以文字說。當自顯然。此猶假論。若稱理而言
　　　。非智所知。如空中鳥飛之時。不可求依止處也。然空中之。雖
　　　無體相可得。然非無。此尋之逾廣。要依鳥飛方論之深廣。當知
　　　。佛地要因心相而得證佛地之深廣也。然證入此地。不可一向住於寂滅
　　　。一切諸佛法不應爾。當示教利喜。學佛方便。學佛智慧。具如此地義
　　　處。思之。】</經>
　　十、證佛地者，謂塵空、無我、無相是地。
　　以空、無我、無相，能隨緣生萬法，故名為地。地者，能生義也。
　　然此地體性，猶未清淨。以從我相彰得，了心猶未寧，亦是垢見。
　　若謂有空，有無我，有無相，皆是我以為空，我以為無我，我以為無相。則此
空無我無相，是從我相所彰。所以猶未清淨，了知之心未寧，亦是垢見。
p-192
　　若作遠離空無相之念者，猶為垢心，謂有遠離之想未止也。
　　若起心作遠離空，遠離無我無相之念者，此遠離之心，仍是住著，故曰猶為垢
心。因為猶有遠離之想，未能止息也。
　　今不作遠離之想，亦無動念者，由初得念息，近從動念處顯也。
　　一層層離著，一層層深入。遠離之想亦離，亦無起心動念者。但這只是初得念
息，不過是近從動念處而息念也。說明這種境界，仍未清淨，仍待深入。
　　今者無作遠離之念，亦無不作遠離之念者。此地顯時，即智慧不得以方便詮，
不得以文字說，當自顯然，此猶假論。
　　更進一步，無作遠離之念，亦無不作遠離之念，識心無一動念處。此地顯時，
這種智慧不得以方便詮解，亦不得以文字宣說。這種境界，即所謂言語道斷，心行
亦寂者是。當此之時，法性自然顯現。但這種境界，猶是假論，非為真實也。
　　若稱理而言以下，是顯圓教理。法藏大師作此華嚴義海百門，便欲獨顯別教一
乘之義。
　　若稱理而言，非智所知。
　　圓教之理，獨顯一乘。法界唯心，無有分別，亦非無分別。無能知所知，亦非
無能知所知。於無量知空，於空知無量。故曰非智分別所知也。
　　　　　p-193
　　如空中鳥飛之時，不可求依止處也。
　　如空中飛鳥，雖飛行長空，而不留痕跡。因為虛空非為鳥依止之處。
　　然空中之，雖無體相可得，然非無。
　　如云雁過長空，影落寒潭。雁於空中雖不留，然非無雁鳥飛過。雖有雁鳥飛
過，卻無鳥。又如潭中之影，形去而不留痕。雖不留痕，潭中確有其影。雖有其
影，潭中終不留痕。
　　此尋之逾廣，要依鳥飛，方論之深廣。
　　因為空中鳥無體無相，不礙遍於十方。故曰此尋之逾廣。然而遍於十方者
，要因鳥飛過方說遍於十方也。此說明圓教之理，非有非非有，非無非非無，非有
無俱也。
　　以上舉譬，以下舉法合之。
　　當知，佛地要因心相，而得證佛地之深廣也。
　　欲證佛地者，要由因地心相，而得證入也。因地心相者，即普賢行也。普賢行
願者，即華嚴三昧也。
　　然證入此地，不可一向住於寂滅。一切諸佛，法不應爾。
　　證入此地者，不可偏空滯寂。諸佛之法，應自度度人，廣化眾生也。
p-194
　　當示教利喜，學佛方便，學佛智慧，具如此地義處，思之。
　　以示教利喜四事，莊嚴說法，普度眾生也。
　　大智度論云：「示者示其善惡。教者教捨惡從善。利者，未得法味者心生退沒
，為說涅槃勝果，使修善因，令其心見利益。喜者，隨其所行，而稱歎之，令其歡
喜。」
　　由此可知，證入此佛地者，不應偏空滯寂，應示教利喜，度化眾生。以示教利
喜度眾生故，所以須學佛方便，學佛智慧，此是入佛地之意義。思之！
　　以上九門，最後均置結論，照理說第十門亦應有結論。不知為何，第十門缺列
結論。或者是後人傳寫，一時漏錄，亦未可知。
　　此義海百門，要於一塵上，顯一乘教旨，明法界緣起大用。於第九、十兩義中
，暗示海印華嚴二大三昧。此二大三昧，從自性清淨圓明體中起。自性清淨圓明體
者，即如來藏中法性之體也。如來藏中法性體者，即空不空二如來藏性。此法性體
，從本已來，性自圓滿。處染不垢，修治不淨，故曰自性清淨。此性體遍照，無幽
不燭，故曰圓明。此自性清淨圓明體，即一大總相法門體。若得此旨，一解千從，
可遊華嚴義海矣。
　　　華嚴經義海百門述義終
　　　 　　　　　　p-195
</檔>
