<檔>
<篇>中論要解</篇>
<節>中論要解</節>

中論要解卷第一
　　　　　　　　　　　　　　　　　　　　　　　　　龍　樹　菩　薩　造
　　　　　　　　　　　　　　　　　　　　　　　　　姚秦三藏鳩摩羅什譯
　　　　　　　　　　　　　　　　　　　　　　　　　釋　智　諭　作　解
　　　　中論與般若
　　中者中道義也，中道義一法有多名，諸如畢竟空、圓成實性、諸法實相、法界
緣起、阿耨多羅三藐三菩提、般若波羅蜜……
　　我們知道，般若波羅蜜者，旨在明無所住而生其心，不取於相如如不動，如實
知一切法無所有不可得。於有無所得，於空無所得。因為有是因緣有，空是因緣空
。有與空既屬因緣，故皆無自性。有無自性，則有而非有，非有而有。空無自性，
則空而不空，不空而空。是以有不異空，空不異有，有即是空，空即是有。全有即
空，謂之真空，全空即有，謂之妙有，故稱般若為妙智慧。中道義亦復如是。
　　一切法係因緣生，因緣所生法，無有自性。如實知一切法無性為性，便入圓成
實性。若執因緣生法定有自性，便成遍計執。以遍計執故，落入諸邪見，廣說有六
十二種邪見。龍樹菩薩出，為破如是邪見，乃造中論。故中論破見不破法。因為諸
法無所有不可得，云何可破？然邪見虛妄非為實有，既非實有，當亦無有所破。所
謂破見者，欲令眾生翻邪歸正耳。菩薩欲令眾生翻邪歸正，乃造中論。
　　定性有是常邊，定性空是斷邊。智者如實知，有是隨緣假現，假現則無性，無
性即空，故空是隨緣無性所成。有非空外有，空外有便是常邊，空非有外空，有外
空便是斷邊。離乎二邊，假名中道。
　　雖云離二邊，非是絕無性絕隨緣。當知隨緣即是無性，無性即是隨緣。無性隨
緣，故雖空而非斷。隨緣無性，故雖有而非常，故曰不生不滅，不常不斷，不一不
異，不來不出。
　　無性隨緣名世俗諦，隨緣無性名第一義諦，此所謂如來以二諦說法也。吉藏大
師亦云，不知二諦，是不知中論。然無性隨緣，則空邊不可得。隨緣無性，則有邊
不可得。空有二邊既不可得，云何有中可得？故云離二邊契中道者，此說尚非究竟
。當知中道義者，離邊不住中也。如此方合般若之無所住而生其心，不取於相如如
不動之義也。
　　　　　<節>龍樹菩薩</節>
　　龍樹菩薩，是造論之主。菩薩係南天竺梵志種，天聰奇悟，過目不忘。佛滅後
邪教興起，佛法衰頹。菩薩重振大乘，造此中論以破邪見。不僅屈伏邪教，兼貶小
乘斥大執，致令大乘佛法重振一時。
　　　　　<節>鳩摩羅什大師</節>
　　羅什大師，龜茲國人，智慧絕倫。鳩摩羅什譯曰童壽，姚秦朝來華，翻譯中論
。
</檔>
