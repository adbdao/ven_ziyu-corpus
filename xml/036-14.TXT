<檔>
<篇>中論要解</篇>
<節>中論要解</節>

　　　　觀行品第十三
　　<問>問曰：</問>
　　<經>【如佛經所說　虛誑妄取相
　　　諸行妄取故　是名為虛誑】</經>
　　如佛經所說，諸行生滅無常，外人執著實有諸行。不知佛說諸行無常，係顯畢
竟空義。以有為法無常，念念生滅，無有實體。若有實體，當是不生不滅。諸行無
常無有實體，故係畢竟空義，非謂諸行實有也。
　　外人引佛經謂：如佛經所說，虛誑妄取相，諸行妄取故，是名為虛誑。既然佛
經說有諸行，虛妄取相，故知實有諸行。<答>答曰：</答>
　　<經>【虛誑妄取者　是中何所取
　　　佛說如是事　欲以示空義】</經>
　　一切法相，隨緣幻現無有自性。猶波浪萬重，只是一水所現，無自體性。癡人
所見，實有波浪。智者如實知，只是一水。波浪虛誑無實，癡人妄取。故偈云虛誑
妄取者，是中何所取，佛說如是事，欲以示空義。
　　<經>【諸法有異故　知皆是無性
　　　無性法亦無　一切法空故】</經>
　　諸法有異，是說諸法生滅變異也。諸有為法生滅變異無常，故知諸法皆是無性
。如果諸法有自性，法有自性必然是常，若法是常，必非生滅變異。故曰諸法有異
故，知皆是無性。
　　法無自性，是無此法。故曰無性法亦無，一切法空故。以一切法因緣幻有，無
實體性，是故一切法空。
　　<問>問曰：</問>
　　<經>【諸法若無性　云何說嬰兒
　　　乃至於老年　而有種種異】</經>
　　外人問曰，汝言諸法有異故，知皆是無性，事實不然。例如有人的存在，方有
嬰兒時，匍匐時，童子時，壯年時，乃至老年時等種種異。若無有人，云何有嬰兒
時，乃至老年時？故曰諸法若無性，云何說嬰兒，乃至於老年，而有種種異？
　　<經>【若諸法有性　云何而得異
　　　若諸法無性　云何而有異】</經>
　　論主<答>答曰：</答>若諸法有性，云何而得異？
　　此二偈是說生滅變異相，即畢竟空、無相、不可得。畢竟空有二，無性隨緣，
則空不可得；隨緣無性，則有不可得；一切不可得，謂畢竟空。
　　假設諸法有性，既然法有決定性，當無有變異，故曰云何而得異？
　　若諸法無性，諸法無性是無諸法，既無諸法，云何有諸法異？
　　<經>【是法則無異　異法亦無異
　　　如壯不作老　老亦不作壯】</經>
　　是法者，即一法也。異法者，即二法也。
　　我們已經知道，諸法有性則無異，諸法無性亦無異。故是法則無異，異法亦無
異。
　　假設嬰兒是一法，若嬰兒有決定性，應是嬰兒永遠是嬰兒，不可能變為非嬰兒
。若嬰兒無性，無性是無其法，故曰是法則無異。
　　異法亦無異，例如壯與老是異法，若壯與老各有定性，則壯永遠是壯，老永遠
是老，故不變異。若壯與老無性，無性是無壯與老其法，故終無變異。如壯不作老
，老亦不作壯，以壯與老各有定性故。
　　<經>【若是法即異　乳應即是酪
　　　離乳有何法　而能作於酪】</經>
　　此一偈仍是說是法則無異，異法亦無異。汝若謂一法自體即異者，那麼乳應即
是酪。乳不是酪，故「是法」無異。
　　汝若謂異法有異者，亦無道理。例如乳與酪是異法，事實上乳與酪亦無異。何
以故？酪由乳而出，離乳有何法能作酪呢？既然酪由乳出，當知異法亦無異。
　　外人以有所得心執有定法，故見是法異，異法異，著二邊不契中道。不知一切
法以無性為性，無性故無差異。無性能隨緣，隨緣則現差異。諸法差異隨緣幻現，
無自體性，還歸無差異。如是則無差異而差異，差異而無差異。無差異不可得，差
異亦不可得，是法不可得，異法亦不可得，不可得亦不可得，如是方契中道。
　　<問>問曰：</問>汝破是法異，破異法異，既無是法異，無異法異，應是空相，因為空無
如是差異。如此說來，空即是法，何得謂一切法無自性？
　　外人仍是執有定法，彼轉執空為定法也。<答>答曰：</答>
　　<經>【若有不空法　則應有空法
　　　實無不空法　何得有空法】</經>
　　空即無所得義，若有所得於空，此空仍是有法。無所得於有，無所得於空，一
切無所得，方是真空義。外人所謂空者，有所得空也。
　　若有不空法，則應有空法。對不空法，方立空法。上來種種破不空法，既無不
空法，云何有空法？
　　<經>【大聖說空法　為離諸見故
　　　若復見有空　諸佛所不化】</經>
　　大聖說空法，為離諸見故。眾生以其邪見，乃見於空與不空。如果離於見，則
不見空，亦不見不空。一切法緣生無性，無有分別。眾生以其邪見，乃於無分別中
妄生分別。佛為令眾生離諸見，故說空法而對治之。若眾生復見有空，邪見堅固，
則諸佛亦不能化矣。
</檔>
