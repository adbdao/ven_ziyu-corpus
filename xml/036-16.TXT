<檔>
<篇>中論要解</篇>
<節>中論要解</節>

中論要解卷第三
　　　　觀有無品第十五
　　<問>問曰：</問>諸法各自有性相，其力用不同。例如地性堅、水性濕、火性暖、風性動
。此性眾緣和合時則出，故知一切法不空。
　　當知諸法各自性相，皆緣生幻有，非為本性。諸法之根本，皆以無性為性。諸
法各自性相，與諸法本性不同。諸法各自性相，是有相的，生滅的，有作的。諸法
本性，則非有相非無相，非生滅非不生滅，非有作非無作。總而言之，隨緣無性，
乃一切法性。無性隨緣，幻現諸法各自之性相。故論主<答>答曰：</答>
　　<經>【眾緣中有性　是事則不然
　　　性從眾緣出　即名為作法】</經>
　　性則不改義，故性即自己決定，不應從緣出。若從眾緣而出，即是無定性，以
無定性方能隨緣現各自性相。
　　作法即生滅法，有為法。若性從眾緣出，即是生滅的有為的。
　　<經>【性若是作者　云何有此義
　　　性名為無作　不待異法成】</經>
　　性若是作者，云何有此義，以性是不生不滅不改的，非是因待異法而有。若因
異法成者，即非法之自性。
　　當知作法生滅無常，不得謂性。無作不生不滅，方得謂性。但不生不滅非是有
法，因為一切有法皆是生滅。故不生不滅，即是無性。同時亦不得於生滅外，另有
不生不滅，若於生滅外另有不生不滅，則此不生不滅即是斷滅。
　　故生滅即不生不滅之生滅，不生不滅即生滅之不生不滅。所以作而無作，無作
而作方是中道。何故如此？以無性隨緣，隨緣無性故。無性隨緣，則無作而作。隨
緣無性，則作而無作。無性是無，隨緣則有。無性隨緣則不無，隨緣無性則非有。
以不有不無，雙照有無，則有而非有，非有而有。無而不無，不無而無。故曰觀有
無品。
　　<問>問曰：</問>諸法若無自性，應有他性。<答>答曰：</答>
　　<經>【法若無自性　云何有他性
　　　自性於他性　亦名為他性】</經>
　　法無自性，當亦無他性。因為自性對他性而言，亦名為他性。他性對他性而言
，亦名自性也。
　　<問>問曰：</問>若離自性他性有諸法，有何過錯？<答>答曰：</答>
　　<經>【離自性他性　何得更有法
　　　若有自他性　諸法則得成】</經>
　　法以性立，有性始有法，無性則無法。故離自性他性，何得更有法？
　　<問>問曰：</問>法若非有，應即是無。<答>答曰：</答>
　　<經>【有若不成者　無云何可成
　　　因有有法故　有壞名為無】</經>
　　有壞名之為無，故無因有而立。有若不成者，無云何可成？
　　<經>【若人見有無　見自性他性
　　　如是則不見　佛法真實義】</經>
　　若人執著諸法而生見，則見自性。若破自性，則執他性，若破他性，則執法有
，若破有則執無，若破無則迷惑不識佛法真實義。此皆執見之咎，若捨其見，則不
見自性，不見他性，不見有亦不見無。如是則見佛法真實義。
　　<經>【佛能滅有無　如化迦旃延
　　　經中之所說　離有亦離無】</經>
　　迦旃延經中說離有無二邊，冥契中道。智度論二曰：「車匿比丘，我涅槃後，
如梵天法治之（梵天法者默擯也）若心軟伏，應教那陀迦旃延經，即可得道。」
　　<經>【若法實有性　後則不應異
　　　性若有異相　是事終不然】</經>
　　若法定有自性，則不應改變。若有改變，必是無自性。
　　<經>【若法實有性　云何而可異
　　　若法實無性　云何而可異】</經>
　　若法實有性，云何而可異？法定有自性則不改故。若法實無性，云何而可異？
法無自性，是無其法故。
　　<經>【定有則著常　定無則著斷
　　　是故有智者　不應著有無】</經>
　　法若決定有，則不應無，若永遠決定有，便著於常。法若決定無，便是斷滅空
。所以有智者，不應著有無。
　　<問>問曰：</問>何故定有則著常，定無則著斷？<答>答曰：</答>
　　<經>【若法有定性　非無則是常
　　　先有而今無　是則為斷滅】</經>
　　若法永遠有定性，故非無則是常，若法先有而今無，便是斷滅。先有今無，是
入斷滅也。
　　當知無性能隨緣，雖無而不斷。隨緣而無性，雖有亦非常。
</檔>
