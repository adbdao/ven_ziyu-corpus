<檔>
<篇>中論要解</篇>
<節>中論要解</節>

　　　　觀業品第十七
　　外人執著業為定有，眾生以煩惱業因緣，而受苦報，故不應謂一切法空。
　　彼不知業性本空，唯心所造。假若業性不空，當是心不造作，亦應有業。復次
若業性定有，則不造作亦有善惡業。然則不造善業，亦有善業應受善報，不造惡業
亦有惡業，應受惡報。當知業性本空，隨緣造作而有。業隨緣生，其性本空。故雖
空亦不斷，雖有而不常。
　　外人<問>問曰：</問>業決定有，能令眾生受果報，故一切法不應空。所謂業者：
　　<經>【人能降伏心　利益於眾生
　　　是名為慈善　二世果報種】</經>
　　眾生心存煩惱名貪瞋癡，以三毒故，惱害他人。若能降伏其三毒心，利益眾生
，便名善業。以善業故，為後世福報之種。
　　<經>【大聖說二業　思與從思生
　　　是業別相中　種種分別說】</經>
　　外人復言，大聖說有二種業，思業及從思生業。思業是意業，從思生是身口業
。其別相經中曾作種種分別說。
　　<經>【佛所說思者　所謂意業是
　　　所從思生者　即是身口業】</經>
　　佛所說思業，即是意業，乃心所法。明白點講，即貪瞋癡，貪瞋癡乃心所法。
佛所說從思生業者，即身業與口業。身業略說有殺盜婬，口業略說有妄語惡口綺語
兩舌。今當說身口意三業之相。
　　<經>【身業及口業　作與無作業
　　　如是四事中　亦善亦不善
　　　從用生福德　罪生亦如是
　　　及思為七法　能了諸業相】</經>
　　此二偈係外人所說，意在建立業是有法。彼所謂七法以明業相。註疏家對七法
之分別，其說不一。我們要知道，此七法係外人所說，自有不圓之處，不必認真計
較。茲依偈尋意，作解於后。
　　身業及口業，作與無作業，如是四事中。我們可以知道，身業、口業、作業、
無作業，共為四種。
　　……及思為七法。當知思業（即意業）是一種。於七法中除其五，尚有二法。
毫無疑問，「亦善亦不善，從用生福德，罪生亦如是。」這三句話中，共有二種。
那麼我們便可知道，善之用生福德是一種，不善之用生罪苦是一種。如是則知七法
者，一身業，二口業，三作業，四無作業，五善業從用生福德，六不善業從用生罪
，七及思為七法也。以此七法，能了諸業相。
　　回頭再解釋作業及無作業。茲舉身業之殺而言，殺對境則起，境過則滅，對境
起時謂之作業。殺不應永遠殺，如果永遠殺，何得名為作？故事過境遷，殺即應滅
，再對境時，殺再起作。
　　但法若滅不應再作，猶火滅不應還燒。既法滅不應再作，故殺滅不應對境再起
殺。事實上殺滅後對境再起殺，當知殺有不滅者。有生必有滅，無滅則無生。此滅
而不滅，生而無生之法，名無作業。
　　以下是論主作<答>答：</答>
　　<經>【業住至受報　是業即為常
　　　若滅即無業　云何生果報】</經>
　　論主言：汝云善業從用生福報，不善業從用生罪報，是事不然。何以故？業為
因，報為果。若業住至受報，是業即為常。如果因住至果，當仍是因，焉能變成果
？若滅即無業，換句話說，若業滅即無因，無因云何生果報？
　　外人<問>問曰：</問>
　　<經>【如芽等相續　皆從種子生
　　　從是而生果　離種無相續
　　　從種有相續　從相續有果
　　　先種後有果　不斷亦不常
　　　如是從初心　心法相續生
　　　從是而有果　離心無相續
　　　從心有相續　從相續有果
　　　先業後有果　不斷亦不常】</經>
　　外人不知諸法緣生即空，空即緣生，竟執諸法決定有，不知若有定法，即非阿
耨多羅三藐三菩提也。種子是生義，然生是因緣生，無因緣則不生。若生屬因緣，
便無自性，無自性即空。故種子與芽，乃至無一法不是因緣生。所以未曾有一法，
無不是空者。
　　以性空故，由緣起而幻有。緣起幻有，似有相續。然相續既是緣起幻有，故全
體是性空。於性空邊說，一切法不可得。於緣起邊說，見有諸法相續。猶一水起萬
波，萬波起落相續，癡人執為實有，智者得其水，知水不動。故僧肇大師說，江河
競注而不流。
　　外人執諸法實有，執實有種子，由種生芽，由芽生莖葉花果。如是則先種後果
，不斷亦不常。
　　如是從初心，心法相續生。心為種次第無間起心所法，心所相續造業至於果報
。例如由心起貪瞋癡，由貪瞋癡相續造業至於果報。
　　前二偈是譬喻說，後二偈是法說，以法合譬，故後二偈與前二偈同義。如是從
初心，即合皆從種子生。心法相續生，即合如芽等相續。從是而有果，即合從是而
生果。離心無相續，即合離種無相續。從心有相續，即合從種有相續。從相續有果
，前後二偈完全一樣。先業後有果，合先種後有果。不斷亦不常，前後二偈一樣。
　　<經>【能成福德者　是十白業道
　　　二世五欲樂　即是白業報】</經>
　　十白業即十善業，不殺不盜不邪婬，不妄語不惡口不綺語不兩舌，不貪不瞋不
癡。此十種白業報在人天，故言二世五欲樂。此十種善業，係淨戒之基，乃五乘同
遵，故佛讚歎之。
　　<經>【若如汝分別　其過則甚多
　　　是故汝所說　於義則不然】</經>
　　外人雖以此救，但不離斷常二過，故論主破之。後欲總破，故今略非之曰，於
義則不然。
　　<經>【今當復更說　順業果報義
　　　諸佛辟支佛　賢聖所稱歎
　　　不失法如券　業如負財物
　　　此性則無記　分別有四種
　　　見諦所不斷　但思惟所斷
　　　以是不失法　諸業有果報
　　　若見諦所斷　而業至相似
　　　則得破業等　如是之過咎
　　　一切諸行業　相似不相似
　　　一界初受身　爾時報獨生
　　　如是二種業　現世受果報
　　　或言受報已　而業猶故在
　　　若度果已滅　若死已而滅
　　　於是中分別　有漏及無漏】</經>
　　初一偈外人舉諸佛辟支佛，及聲聞賢聖，讚歎順業果報義以自救。次後六偈，
即述業果報義
　　不失法如券，業如負財物。
　　不失法是法說，如券是譬喻說。業是法說，負財物是譬喻說。不失法是介於業
至報中間的關係，以這種關係，業至於報，無常斷之過。
　　業譬如負人財物，以借券為保證。債券非是財物，故非為業。債券既非財物，
故亦不能作還債之用（報）。但它能令負債（業）的責任不失，而至於還債（果報
）。以這種關係，雖然令業至果報，但無斷常之過。
　　此性則無記，分別有四種。
　　善因記善報，惡因記惡報，謂之有記。此不失法非為財物，既不能作借財物（
因）之用，亦不能當還債（報）之用，故性屬無記。雖是無記，卻具有令業（因）
報（果）不失的作用。
　　自分別有四種以下數句，偈頌文簡義隱，註疏家多係猜其義旨，我們亦只好猜
測一番。
　　尋中觀論疏義，有漏業報，係欲界繫、色界繫、無色界繫為三種，加上無漏離
繫共為四種。這樣很有道理，因為不失法係介於由業至報中間，而由業至報即有此
四種。
　　見諦所不斷，但思惟所斷。
　　首先我們可以看出，這是講見思惑，見諦即見惑，思惟即思惑。當然亦可解釋
見諦為見道，思惟為修道。如果那樣解釋，見道位是初果，修道位是二果至四果向
。初果在欲界有七番生死，二果在欲界天上人間一往來。如果說七番生死是不斷不
失法，何故一往來即斷不失法？若謂一往來（一番生死）的二果即斷不失法，何故
七番生死的見道位不斷。所以我們知道，見諦、思惟，乃論業不論人。
　　當然，此處文義隱晦，筆者亦不甚了了，茲以「五住煩惱」猜猜看。五住煩惱
即無明住地、見一處住地、欲愛住地、色愛住地、有愛住地。見一處住地，是見惑
斷。欲愛色愛有愛，是思惑斷。我們先假定四種不失法是三界繫及離繫。那麼見一
處住地，即不斷三界繫。思惟中斷欲愛住地，即斷欲界繫。斷色愛住地，即斷色界
繫。斷有愛住地，即斷無色界繫。出三界漸破無明住地，即是離繫。欲色有三界內
是有漏，界外無明是無漏，皆有不失法介於業、報之間，所以思惟之所斷。這樣便
與「分別有四種」相吻合了。
　　不過筆者如此解釋，僅供讀者參考，不敢執為定論。
　　以是不失法，諸業有果報。
　　以是不失法介於業報之間，有漏業雖受三界果報，無漏業雖得離繫果，但無斷
常二過。
　　若見諦所斷，而業至相似，則得破業等，如是之過咎。
　　如果見諦即斷了不失法，則有漏業，不借不失法，直接可致欲界報色界報無色
界報；無漏業亦不借不失法，直接至於離繫報。如是則有斷常之過咎，故曰破業等
過咎。而業至相似，是說善業至相似的樂報，惡業至相似的苦報。
　　一切諸行業，相似不相似。
　　行與業的相似不相似，是指共業與別業言。例如同造欲界之業，受欲界報為相
似；欲界乃五趣雜居，五趣眾生相望為不相似。同受人身為相似；有男女、貧富、
智愚、聖凡等，為不相似。約依報言，人同依大地而居為相似；田產房屋，各有其
主為不相似。這一切行業，皆有不失法。
　　一界初受身，爾時報獨身。
　　雖是相似業，同於一界受身，例如同於欲界受身。初受身時雖然相同，但後來
所受的果報，是依其別業而獨生的。
　　如是二種業，現世受果報。
　　依文義看，如是二種業者，即相似業與不相似業。果報現前曰受，非過去世受
，非未來世受，故曰現世受果報。
　　或言受報已，而業猶故在。
　　有言報有華報果報餘報，既有餘報，故知受果報已，而業猶故在。是知業不空
也。
　　若度果已滅，若死亡而滅，於是中分別，有漏及無漏。
　　若度四果入涅槃不受後有，其業滅盡，是名無漏。若眾生報盡而死，其一期業
報亦滅。雖然一期業報而滅，但猶受後有，是名有漏。
　　是知業不空，焉得謂一切法空？若謂一切法空，豈無業果報嗎？論主<答>答曰：</答>
　　<經>【雖空亦不斷　雖有亦不常
　　　業果報不失　是名佛所說】</經>
　　無性是空，緣起是有。有外空便是斷邊，空外有便是常邊。今佛所說法，無性
即是隨緣，故雖空亦不斷。隨緣即是無性，故雖有亦不常；空即色故空而非斷，色
即空故有而非常。以無性隨緣，隨緣無性，所以業果報不失，是佛所說也。
　　<經>【諸業本不生　以無定性故
　　　諸業亦不滅　以其不生故
　　　若業有性者　是則名為常
　　　不作亦名業　常則不可作
　　　若有不作業　不作而有罪
　　　不斷於梵行　而有不淨過
　　　是則破一切　世間語言法
　　　作罪及作福　亦無有差別
　　　若言業決定　而自有性者
　　　受於果報已　而應更復受
　　　若諸世間業　從於煩惱生
　　　是煩惱非實　業當何有實】</經>
　　諸業因緣生無自性，無自性故不生。故曰諸業本不生，以無定性故。
　　業相緣生幻有，幻有非實本無有生，所以不滅。故曰諸業亦不滅，以其不生故
。
　　若業有定性，定性不改則為常。本來業因緣生是為作法，今若有定性，則不借
因緣生亦應有業。故曰不作亦有業。因為業若是常，則不可作故。
　　進一步言，若是不作亦有業，應是不造作亦有罪。
　　如果不造作亦有罪，應是修清淨梵行，不斷清淨梵行，亦有犯不淨行之過。
　　如是則破一切世間，語言之法。何謂語言法？因為諸法幻有性空不可分別，而
世間分別一切法者，唯是分別語言文字。
　　若破一切世間法，則破世俗諦。若破世俗諦，則破第一義諦。若破世諦第一義
諦，則破一切法矣。何謂世俗諦？無性隨緣有也。何謂第一義諦？隨緣無性空也。
　　若破一切世間法，便無作罪，亦無作福，故無罪福等差別。
　　並且若言業有決定性，決定性應無有滅。故受於果報已，復應更受果報。如是
則墮無盡過。
　　若諸世間業，從於煩惱生，是煩惱非實，業當何有實？
　　眾生於世間，取著名相而起妄想，以妄想而生煩惱，由煩惱而造業。然諸法實
相，實相無相。故諸法名相非實，名相非實則妄想非實，妄想非實則煩惱非實，煩
惱非實業當何有實？
　　<經>【諸煩惱及業　是說身因緣
　　　煩惱諸業空　何況於諸身】</經>
　　諸煩惱及業，是說身因緣。
　　於變易生死中，無明為煩惱，行為業。以無明行，乃有識名色六入觸受（身）
。於分段生死中，愛取為煩惱，有為業。以愛取有，乃受生老死後有之身。
　　於十二因緣中，無明為根本。而無明是迷真起妄，故無明本空。若無明實有者
，應名真實，不應稱無明。以無明空故，當知行識名色六入觸受愛取有生老死皆空
。故曰煩惱諸業空，何況於諸身。
　　<經>【無明之所蔽　愛結之所縛
　　　而於本作者　不即亦不異】</經>
　　外人<問>問曰：</問>眾生為無明所覆，愛結所縛，於生死中有業有受者，故知一切法不
空。故云：無明之所蔽，愛結之所縛。
　　於十二因緣中，無明發業，覆蔽一切眾生。於十二因緣中，愛即無明。此無明
者，能潤後有生死，故曰潤生無明。潤生無明，縛著眾生受分段生死。眾生（作者
）以無明為因，便有識入胎，受名色六入觸受等生死。眾生（作者）以愛為因，便
受生死後有之苦。作者若作業則受果報，不作業則不受果報，是不即也。因必得果
，果必由因，是不異也。故於本作者，不即亦不異。
　　如此說來，定有作者受者及業，不得謂一切法空。此是外人語，以下是論主回
<答>答。</答>
　　<經>【業不從緣生　不從非緣生
　　　是故則無有　能起於業者
　　　無業無作者　何有業生果
　　　若其無有果　何有受果者】</經>
　　業性本空，空則無生，故曰業不從緣生，不從非緣生。起業者即作者，既然無
有業，當然無作業之人。有人執著五陰中有人，稱為作者。然五陰皆空，何有於人
？既無有人，何有起業者？故知業及作者皆空。
　　既然無業無作者，何有業生果？若其無有果，何有受果者？
　　<問>問曰：</問>汝雖種種破業果報及起業者，但現見眾生作業受報，是事云何？<答>答曰：</答>
　　<經>【如世尊神通　所作變化人
　　　如是變化人　復變作化人
　　　如初變化人　是名為作者
　　　變化人所作　是則名為業
　　　諸煩惱及業　作者及果報
　　　皆如幻與夢　如炎亦如嚮】</經>
　　諸法性空，不生不滅是佛法身。法身性空能隨緣，隨緣而現一切法相。故知一
切萬法，無非諸佛法身所現。是故有智之人，能於萬法即見諸佛法身。既然萬法皆
諸佛法身所現，故曰如世尊神通，所作變化人，如是變化人，即假名為作者。復變
作化人，即假名為受者。所以說如初變化人，是名為作者。
　　初變化人之所作，是則名為業。是知煩惱、業、作者、果報，皆如幻如夢，如
炎如響。
　　於世間法中雖有言說，然無實義。畢竟空中，無如是分別。畢竟空無生無滅無
有分別，是知雖萬法繁興，而諸佛法身依然也。若有能如是觀者，則觸目皆道矣。
</檔>
