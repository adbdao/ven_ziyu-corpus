<檔>
<篇>中論要解</篇>
<節>中論要解</節>

　　　　觀法品第十八
　　外人<問>問曰：</問>若依汝所說，諸法畢竟空無生無滅名實相者，云何入？
　　外人意：入必有能有所，能入者為人，所入者為法。若有我法，便不得謂空。
　　<答>答曰：</答>若人執我，便不能入實相。實相無相不可得，以無我心，契無相法名入
實相。故須滅我執，則我心空。滅我所執則法相空。以無我心，契無相法，名為入
也。<問>問曰：</問>云何諸法無我？<答>答曰：</答>
　　<經>【若我是五陰　我即為生滅
　　　若我異五陰　則非五陰相
　　　若無有我者　何得有我所
　　　滅我我所故　名得無我智
　　　得無我智者　是則名實觀
　　　得無我智者　是人為希有
　　　內外我我所　盡滅無有故
　　　諸受即為滅　受滅則身滅
　　　業煩惱滅故　名之為解脫
　　　業煩惱非實　入空戲論滅
　　　諸佛或說我　或說於無我
　　　諸法實相中　無我無非我
　　　諸法實相者　心行言語斷
　　　無生亦無滅　寂滅如涅槃
　　　一切實非實　亦實亦非實
　　　非實非非實　是名諸佛法
　　　自知不隨他　寂滅無戲論
　　　無異無分別　是則名實相
　　　若法從緣生　不即不異因
　　　是故名實相　不斷亦不常
　　　不一亦不異　不常亦不斷
　　　是名諸世尊　教化甘露味
　　　若佛不出世　佛法已滅盡
　　　諸辟支佛智　從於遠離生】</經>
　　五陰是生滅法，若我是五陰，我即為生滅。如果那樣，五陰滅則我亦應滅。若
我滅者，則無成佛，亦無六道輪迴。事實不然，身壞命終，而我隨六道，故知五陰
非我。
　　若我異五陰，則非五陰相。我以五陰為相，以五陰相知有我。若我異五陰，則
我非五陰相矣。是知即五陰異五陰，皆無我。
　　若無有我者，何得有我所？我所因我而立，若無有我，何得有我所？
　　滅我我所故，名得無我智。非是實有我及我所可滅，我我所皆緣生假現，眾生
認假為真，妄見有我我所耳。若不生妄見，則不見有我，亦不見有我所。故滅我我
所者，滅妄見也。滅除妄見，名得無我智。
　　得無我智者，是則名實觀。得無我智者，乃名智慧真實觀也。實觀者，即以無
我智契無相法。如是之人，甚為希有。以如是觀，則入實相，入實相則得佛。
　　內為我外為我所，內外我我所滅故，諸受即為滅。受滅則身滅。我為身，受於
法。我我所若滅，則受滅身亦滅。
　　業煩惱滅故，名之為解脫。業煩惱者，無明行愛取有也。若無明行愛取有滅，
則識名色六入觸受生老死亦滅。如是受滅身滅，名之為解脫也。
　　業煩惱非實，入空戲論滅。是知業煩惱性空非實，一切言說有名無實。戲論者
，有名無實也。若入實相證一切法畢竟空，則戲論永滅矣。
　　諸佛說法，有真實說，有方便隨順世間說。以方便說故，或說我或說無我。然
於實相中，無如是分別。
　　諸法實相者，心行言語斷。心者意業也，行者身業也，言語者口業也。當知三
業清淨，即是實相。清淨則無生無滅，寂靜如涅槃也。
　　一切實非實，亦實亦非實，非實非非實，是名諸佛法。
　　此是顯佛法正義，於實相法，簡凡情則離四句，顯正義則即四句。凡情執一切
法實，則曰離實一句。凡情執一切法非實，則曰離非實一句。凡情執一切法亦實亦
非實，則曰離亦實亦非實一句。凡情執一切法非實非非實，則曰離非實非非實一句
。以實相無相，離一切故。
　　若顯佛法正義，則說實一切法實，說非實則一切法非實，說亦實亦非實，則一
切法亦實亦非實，說非實非非實，則一切法非實非非實。以實相一切相，即一切故
。
　　何故實相一切相？以一切諸法無非實相，既然諸法無非實相，當知實相無非諸
法。故曰實相一切相，乃有即四句。所以說一切實非實，一切亦實亦非實，一切非
實非非實。
　　離四句即四句不可分開，故簡凡即是顯正，顯正即是簡凡。若在離四句外另立
即四句，便落常邊。若在即四句外另立離四句，便落斷邊。故離四句便是即四句，
即四句便是離四句。因為離實一句，便是即非實一句。離非實一句，便是即實一句
。離亦實亦非實一句，便是即非實非非實一句。離非實非非實一句，便是即亦實亦
非實一句。
　　離四句即四句，同是顯中道義。離四句顯真諦中道，即四句顯俗諦中道。如是
方是諸佛法也。
　　自知不隨他，寂滅無戲論。
　　諸法實相即自性清淨心，亦即一真法界。故心外無一法可得，若心外有少法可
得，便是戲論。諸佛於菩提樹下證無上正等正覺，皆自性自覺，非是依他所教。若
依他教，即非無上覺。以依他所教，猶有上故。
　　凡所有相皆是虛妄，依虛妄相立言說，即名戲論。實相無相離諸虛妄，故入實
相者，寂滅無戲論。
　　無異無分別，是則名實相。實相無相，故無異無分別。
　　若法從緣生，不即不異因，是故名實相，不斷亦不常。
　　若法從緣生，其因便是無性，無性方能隨緣，隨緣定是無性。無性能隨緣，現
諸法差別相，故法不即因。隨緣即無性，諸法無異無分別，故法不異因。不即不異
因者，畢竟空也實相也。因為諸法即實相，實相即諸法。實相即諸法故，是以不即
因。諸法即實相故，是以不異因。無性即是隨緣故不斷，隨緣即是無性故不常。
　　不一亦不異，不常亦不斷。
　　不一不異不常不斷，即中道義，是知實相即中道之異名也。此是諸佛世尊，教
化眾生之甘露味。
　　若佛不出世，佛法己滅盡，諸辟支佛智，從於遠離生。
　　辟支佛出於無佛世，故曰諸佛不出世，佛法已滅盡。聲聞依佛稟教，菩薩上稟
佛教，下化眾生。唯辟支佛，上不依佛，下不化眾，獨居山林，參悟入道。故曰諸
辟支佛智，從於遠離生。
</檔>
