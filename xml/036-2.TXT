<檔>
<篇>中論要解</篇>
<節>中論要解</節>

　　　　觀因緣品第一
　　<經>【不生亦不滅　不常亦不斷
　　　不一亦不異　不來亦不出
　　　能說是因緣　善滅諸戲論
　　　我稽首禮佛　諸說中第一】</經>
　　此二頌兩次見於頌文。第一次係稱揚如來，申明八不係中道義，為如來所說。
為表對如來之信敬，此中論係秉如來意旨所造，非論主所獨撰，故先出此頌。第二
次係表示承如來意旨，欲造中論，全部論頌係承如來意旨所造，非論主所獨撰，故
再次出此二頌。
　　立中道義者，以知一切法性畢竟空，無所有不可得無所住，故無所住即中道義
。所謂離邊不住中，是中道義即此意也。無所住具有二義，一者無所在，二者無所
不在。
　　無所在者真空也，於真空中，無一法可得，亦無所在處可得，故曰無所在。無
所不在者妙有也，真空遍滿一切處一切時，橫遍豎窮，無欠無餘，故無所不在。是
知無所在即無所不在，全空即有。無所不在即無所在，全有即空。是即無所住義，
即無所有不可得義，亦即中道義。
　　無一法可得，故不生不滅，不常不斷，不一不異，不來不出。橫遍豎窮無欠無
餘，故不生不滅，不常不斷，不一不異，不來不出。此是諸佛阿耨多羅三藐三菩提
，非論主獨撰意。
　　能說是因緣，謂空是因緣空，有是因緣有。因緣空則空無自性，空無自性則不
礙有。因緣有則有無自性，有無自性則不礙空。空不礙有是理不礙事，有不礙空是
事不礙理。如是理事圓融，無言不礙言說，言說不礙無言。故佛說法四十九年，卻
道未說一字。
　　若人執有執空，執理執事，執言語相文字相心緣相，皆是戲論。中道義能滅如
是等戲論。
　　最後半頌，仰尊如來。以下便以八不中道，立乎中論。
　　<經>【不生亦不滅　不常亦不斷
　　　不一亦不異　不來亦不出
　　　能說是因緣　善滅諸戲論
　　　我稽首禮佛　諸說中第一】</經>
　　生滅、常斷、一異、來出，皆因緣所生法。因緣所生法無性皆空，故曰不生不
滅不常不斷不一不異不來不出。不出者，不去也。此八不當中，以不生不滅為本。
法若不生不滅，自然不常不斷不一不異不來不出。
　　不生不滅者，根本在於不生。法若不生，自然無所有不可得。法若無所有不可
得，自然不生不滅不常不斷不一不異不來不出。故佛說一切法無生，無生即是中道
。入無生忍者，即是證入中道。
　　初地菩薩破一品無明證一品無生，即是證一品中道。二地菩薩破二品無明證二
品無生，即是證二品中道。如是乃至三四五六七八九十地，乃至等覺，破十一品無
明證十一品無生，即是證十一品中道。再破一品無明證一品中道，名得阿耨多羅三
藐三菩提成佛。此是別教菩薩，若論圓教菩薩，自初住以來，破四十一品無明證四
十一品中道。再破一品無明證一品中道，轉身成佛。
　　如來說此無生法，善滅一切戲論，證無上菩提。故我稽首禮佛，諸說中第一。
　　<經>【諸法不自生　亦不從他生
　　　不共不無因　是故知無生】</經>
　　既然中道即是無生義，故當明無生。第一諸法皆因緣生，因緣所生，則法無自
性，法無自性是則不生。第二生有四種情形，即自生他生自他共生和無因生。
　　法不自生，生即是增，無增則不生。法若自生，應自還生自，不應生法。然自
我等於自我，即是不生。如果法自生者，應是媽媽生媽媽，不生兒子。或者有人說
，眼見媽媽生產，云何無生？當知媽媽尚屬因緣生無有自性，況能無自性更生無自
性？我人所見「生」者，皆是誤執因緣幻現為實有耳。
　　亦不從他生。或者有人認為法從因緣生，即是從他生。當知因緣尚無自性，何
能生法？若執法從他生，當是牛生馬，馬生羊，羊生人。
　　或者有人認為，獨男不生，獨女不生，男女和合則生。然法不從自他共生，因
為自不生，他不生，自他和合當然不生。例如土中無金，水中亦無金，水土和合只
能成泥，焉能成金？
　　法無因云何生？生者是果法，果從因來，無因焉能有果？同時有因尚不生，無
因而生，無此道理。
　　所以法不自生不他生不共生不無因生，是故知一切法無生也。
　　<經>【如諸法自性　不在於緣中
　　　以無自性故　他性亦復無】</經>
　　<問>問曰：</問>諸法無自性，因為諸法從因緣生，以法無自性，所以不生。然法既從因
緣生，則諸法自性應在緣中。
　　<答>答：</答>諸法自性，不在於緣中。如果法無自性，諸法自性卻在緣中，應是他性，
非法之自性。譬如牛自性不在牛中，卻在馬中。則應是馬自性，非牛自性。
　　當知無自性當下即是因緣生，因緣生當下即是無自性，不可定執有因緣生，亦
不可定執有「無自性」。以因緣生法，即是空義。例如父母子女因緣成家庭，家庭
只是假名，而無實體。如果家庭有實體，應是無父母子女，仍有家庭。故般若云，
世人分別一切法，唯是分別假名。
　　以無自性故，他性亦復無。因為無自性即因緣生，因緣生即無自性故。所以於
空義中，無有自性，亦無他性。以一切無自性，方成因緣有。若一切各有自性，既
有自性，何待因緣？是故畢竟空中方能建立一切法，一切法皆歸畢竟空也。
　　<經>【因緣次第緣　緣緣增上緣
　　　四緣生諸法　更無第五緣】</經>
　　因緣次第緣，緣緣增上緣，四緣生諸法，更無第五緣。
　　茲介紹四緣。一因緣：因緣是有為法，有為法即生滅法。大智度論云，六根為
因，六塵為緣。唯識論謂因緣其體有二，即一種子，二現行。種子起現行，現行熏
種子，即因緣義也。
　　二次第緣：亦名等無間緣，謂心心所相續無間，心者謂識，心所者謂受想行。
心心所前念滅，後念次第生謂次第緣。
　　三緣緣：即所緣緣。簡言之，即心所法與心相應，名所緣緣。唯識論言所緣緣
體有二種，一為親所緣緣，即見分攝，二疏所緣緣，即相分攝。二種所緣緣，皆自
證分所變。如云若與能緣體（即自識）不相離，是見分等，內所慮託，是親所緣緣
。若與能緣體雖相離，為質能起內所慮託之相分，名疏所緣緣。
　　四增上緣：若法有勝勢用，能令餘法增上，不作違障，名增上緣。
　　<經>【果為從緣生　為從非緣生
　　　是緣為有果　是緣為無果】</經>
　　若謂法從四緣生，則四緣為因，諸法為果。然則此果法為從緣生？為從非緣生
？四緣中為是有果？為是無果？
　　<經>【因是法生果　是法名為緣
　　　若是果未生　何不名非緣】</經>
　　先論果法從緣生。所謂緣者，是對果法而立。有果法當與果法為緣，無果法不
得與果為緣。猶如對丈夫，方有妻子之稱。若無丈夫，何有妻子之稱？
　　若謂法從四緣生，當是先有四緣後有果法。此時果法未生，不對果法，怎能稱
為緣呢？故曰若是果未生，何不名非緣？以下論緣中有果，抑是無果。
　　<經>【果先於緣中　有無俱不可
　　　先無為誰緣　先有何用緣】</經>
　　次論果於緣中，為有為無。果法於緣中，先有先無俱不可。若果於緣中先無，
不對果焉得稱為緣？故曰先無為誰緣？若果於緣中已經先有，既然果法已有，何必
待緣而生？故曰先有何用緣。以上破因緣生法竟，以下破次第緣生法。
　　<經>【若果非有生　亦復非無生
　　　亦非有無生　何得言有緣
　　　果若未生時　則不應有滅
　　　滅法何能緣　故無次第緣】</經>
　　次第緣是前念滅，後念次第生。故欲破次第緣，須從生滅破。
　　若果非有生，亦復非無生。何以故？諸法隨緣無性，故非有生。以無性故，方
能隨緣幻現一切法，故非無生。然諸法幻現非為實有，還歸無生。所謂真如隨緣成
萬法，萬法無性是真如，此即畢竟空義。
　　隨緣無性，生即無生，故非亦有生。無性隨緣，無生即生，故非亦無生。生即
無生，全事即理。無生即生，全理成事。約事入理，以理融事，總歸無生。故生不
可得，無生不可得，亦有生亦無生不可得，一切法不可得。以無所得故，何得言有
緣？先明生不可得，次明滅不可得。
　　果法若未生時，則不應有滅。因為生法壞處曰滅，法既無生，何處有滅？若謂
未生而有滅，便是無因而有果，不合道理。
　　既法無生無滅，焉得謂前念滅，後念次第生？前念滅為後念作次第緣？滅法何
能為後念作次第緣？因為滅法不能復生，猶火滅不能復燒。若謂前念滅後念生，是
則後念之生，與前念無有關係。若謂前念不滅，則仍是前念，何得有後念生？故無
次第緣。以下破所緣緣。
　　<經>【如諸佛所說　真實微妙法
　　　於此無緣法　云何有緣緣】</經>
　　諸佛所說真實微妙法者，即實相法也。三世諸佛，唯說實相，不說餘義。佛說
餘法者，乃開權也，說實相法者，顯真實義也。故法華經云，四十餘年為度小根眾
生故，開方便門說三乘法，最後方演法華顯真實義。法華真實義者，諸法實相也。
　　諸法實相，實相無相，是隨緣無性義。實相無不相，是無性隨緣義。此即無生
義、畢竟空義、阿耨多羅三藐三菩提義、中道義。
　　諸佛所說真實微妙法，實相無相，無一法可得。於此無緣法，云何有緣緣？當
知於實相中，萬法唯是一心，終無心外法，能與心為緣也。
　　最後破增上緣。
　　<經>【諸法無自性　故無有有相
　　　說有是事故　是事有不然】</經>
　　佛於經中說十二因緣，此有故彼有，是明畢竟空義。聲聞乘人，竟執為有所得
，謂言此有故彼有，係此有為彼有作增上緣。
　　十二因緣者，無明行識名色六入觸受愛取有生老死。緣無明有行，緣行有識，
緣識有名色，緣名色有六入，緣六入有觸，乃至緣觸受，緣受愛，緣愛取，緣取有
，緣有生，緣生老死。故曰此有故彼有。
　　於是我們可以知道，老死無自性，有生故有老死。生無自性，有有故有生。有
無自性，有取故有有。取無自性，有愛故有取。愛無自性，有受故有愛。受無自性
，有觸故有受。觸無自性，有六入故有觸。六入無自性，有名色故有六入。名色無
自性，有識入胎故有名色。識無自性，有造作行故有識入胎。造作行無自性，有無
明方起造作行。無明無自性，體即虛妄，虛妄則無真實，無真實者畢竟空。
　　涅槃云，觀十二因緣有四種觀智，即下中上及上上。聲聞人以下智觀十二因緣
，不見佛性，得聲聞道。緣覺以中智觀，不見佛性，得辟支佛道。菩薩以上智觀，
見佛性不了了，得十住地。佛以上上智觀，得阿耨多羅三藐三菩提。以中道智觀十
二因緣，即以上上智觀也。
　　一切法無自性無所有，如十二因緣，誰為誰作增上緣？故曰諸法無自性，故無
有有相，說有是事故，是（彼）事有不然。
　　<經>【略廣因緣中　求果不可得
　　　因緣中若無　云何從緣出】</經>
　　略廣因緣中，求果不可得。當知果法僅是假名分別而無實體，若於略廣因緣中
求，皆不可得。略因緣是和合總相，廣因緣是個體分別相。例如班、排等果法，只
是多人和合的假名。於多人和合的總相中，求班、排實體不可得，於個人分別相中
，求班排實體亦不可得。
　　既然於因緣略廣中求果法實體不可得，所以云何從緣生出果法呢？
　　<經>【若謂緣無果　而從緣中出
　　　是果何不從　非緣中而出】</經>
　　若謂緣中無果，而能生出果法，那麼非緣中亦無果，此果何不從非緣生出？一
定要謂四緣生諸法，更無第五緣呢？
　　<經>【若果從緣生　是緣無自性
　　　從無自性生　何得從緣生
　　　果不從緣生　不從非緣生
　　　以果無有故　緣非緣亦無】</經>
　　若果從緣生，是緣無自性。因為隨緣無性，無性隨緣，緣以無性而成，無性乃
能緣成，故緣成當體即是無性，無性當體即是緣成。如果緣有自性，既有自性，焉
能隨緣成萬法？不能成就萬法，焉得稱為緣？故無性即緣，緣即無性，不縱不橫，
二而不二，不二而二。
　　我們不可謂此因緣亦是因緣所成，所以無自性。那麼便落入無盡過。如果此因
緣是彼因緣所成，那麼彼因緣仍是其他因緣所成。如是則因緣上更有因緣，因緣復
因緣，便成無盡。所以因緣當下即無性，無性當下即因緣。
　　既然是緣無自性，何得從緣生？最後結論，一切法畢竟空，無性亦無生。乃曰
果不從緣生，不從非緣生，以果無有故，緣非緣亦無。
</檔>
