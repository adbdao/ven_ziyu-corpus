<檔>
<篇>中論要解</篇>
<節>中論要解</節>

　　　　觀時品第十九
　　<問>問曰：</問>有三世，過去世現在世未來世。故知有三時，過去時現在時未來時。因
過去時而有現在未來時，因現在時而有過去未來時，因未來時而有過去現在時。上
中下及一異等情形，亦互相因待而有。因上而有中下，因中而有上下，因下而有上
中；因一而有異，因異而有一。故知一切法不空。
　　當知如是分別，乃世俗諦說，非第一義諦，於第一義諦無如是分別。無性隨緣
，無分別而分別。隨緣無性，分別即無分別。以下論主作<答>答：</答>
　　<經>【若因過去時　有未來現在
　　　未來及現在　應在過去時】</經>
　　若因過去時有未來現在，則未來現在應在過去時。如是則未來現在，亦應名過
去。若三時盡名過去，是無未來現在時。若無未來現在時，當無過去時。何以故？
因未來現在，方有過去故。若無未來現在，焉有過去？若無過去，焉有未來現在？
　　既然說因過去方有未來現在，當是先有過去，後有未來現在。如是則當有過去
時，尚無未來現在。既然不因未來現在，焉有過去時？是知於第一義中，三時皆空
。
　　<經>【若過去時中　無未來現在
　　　未來現在時　云何因過去】</經>
　　若過去時中無未來現在，云何謂未來現在因過去而有呢？當知非因不能致果，
若過去中無未來現在，即是非因也。<問>問曰：</問>若不因過去，而有未來現在，有何咎？
<答>答曰：</答>
　　<經>【不因過去時　則無未來時
　　　亦無現在時　是故無二時】</經>
　　三時性空，相因而有。因過去乃有未來現在，若不因過去，則無未來現在二時
。
　　既然三時相因而有，形同交蘆，故其性空寂。
　　<經>【以如是義故　則知餘二時
　　　上中下一異　是等法皆無】</經>
　　以相因假立義故，是知其餘未來現在二時及上中下一異等法，亦是相因假立，
無有實體。
　　<問>問曰：</問>世間有月、日、須臾等差別，故知有時，何得謂無？（僧祗律云：二十
念名一眴，二十眴名一彈指，二十彈指名一羅豫，二十羅豫名一須臾。）<答>答曰：</答>
　　<經>【時住不可得　時去亦叵得
　　　時若不可得　云何說時相
　　　因物故有時　離物何有時
　　　物尚無所有　何況當有時】</經>
　　時住不可得。時住則未來住於未來，不至現在。現在住於現在，不至過去，而
過去亦永無遷流，如是則失時間的性質，故不可得。
　　時去亦叵得。時去即是不住，時若不住則不存在。如果少有存在，即是不去。
故曰時去亦叵得。
　　既然不可得，汝云何說時相？當知時相者，緣起如幻，非為實有。
　　因物故有時，離物何有時？
　　時間無形無相，潛移默化，故不可知，以物體遷變而知有時間。故時間是空間
的延續性，空間是時間的存在性，空間是時間的空間，時間是空間的時間。故離物
何有時？
　　萬物皆緣生無性，舉體即空尚無所有，何況當有時？
</檔>
