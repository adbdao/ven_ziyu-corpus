<檔>
<篇>中論要解</篇>
<節>中論要解</節>

　　　　觀因果品第二十
　　<問>問曰：</問>現前眼見眾因緣和合，有果法生。何得謂一切法空？<答>答曰：</答>
　　<經>【若眾緣和合　而有果生者
　　　和合中已有　何須和合生】</經>
　　若眾緣和合而生果法，此果法於眾緣中，為有為無？若眾緣中已有果法，何須
眾緣和合生？
　　<經>【若眾緣和合　是中無果者
　　　云何從眾緣　和合而果生】</經>
　　若眾緣中無果法，無果法和合後變成有果法，不應道理。例如水中無金，土中
無金，水土和合便有金生，不應道理。
　　<經>【若眾緣和合　是中有果者
　　　和合中應有　而實不可得】</經>
　　復次，若眾緣和合是中有果者，應該眼見其有。例如眾土和合而成瓶，若謂土
中有瓶，應該見其有。若見有瓶者，應得土即得瓶也。
　　<經>【若眾緣和合　是中無果者
　　　是則眾因緣　與非因緣同】</經>
　　若眾緣中無果，則眾緣同於非緣。若謂眾緣和合生果，何不謂非緣生果？外人
謂，因與果作因，果成以後而因滅。<答>答曰：</答>
　　<經>【若因與果因　作因已而滅
　　　是因有二體　一與一則滅】</經>
　　若因與果作因，果成以後而因滅者不然。例如乳為因，製乳成酪為果。如是則
全部乳成酪，全部酪皆由乳成。如果說因成果以後而因滅，猶如乳成酪以後，一乳
成酪，一乳則滅。如是則因有二體，一者成酪不滅，以無乳則無酪故。一者成酪後
則滅。
　　外人言，若因與果作因已而滅，不合道理。應是因不與果作因而滅。換句話說
，因先滅果後生，因不與果作因即滅，是理如何？<答>答曰：</答>
　　<經>【若因不與果　作因已而滅
　　　因滅而果生　是果則無因】</經>
　　若因不與果為因，便先滅而後果生，如是果則無因。無因何得謂果？於是則破
因果矣。
　　<問>問曰：</問>眾緣合時有果生，有何咎？
　　當知一切法無性無生，外人執有生，左矣。<答>答曰：</答>
　　<經>【若眾緣合時　而有果生者
　　　生者及可生　則為一時俱】</經>
　　若眾緣合時，而有果生者。因緣是能生，果是所生。生者即能生，可生即所生
，能生即因，所生即果。若謂眾緣合時而有果生，然則因果一時俱，不合道理。
　　<問>問曰：</問>先有果然後眾緣合，如何？
　　外人仍執有所得見，違於佛法。<答>答曰：</答>
　　<經>【若先有果生　而後眾緣合
　　　此即離因緣　名為無因果】</經>
　　若先有果生，而後眾緣合。當知眾緣合為因，若先有果而後有因，如是則離因
有果，名為無因之果了。
　　<問>問曰：</問>因變為果，如何？<答>答曰：</答>
　　<經>【若因變為果　因即至於果
　　　是則前生因　生已而復生】</經>
　　若因變為果，因即至於果。如果因至於果，則因於果中尚存在。何以故？因與
果併存故。當知因是能生義，能生於果，方名為因，既然因與果併存，則應因生果
而後，復能生果。<問>問曰：</問>因至於果不成立，因滅生果如何？<答>答曰：</答>
　　<經>【云何因滅失　而能生於果
　　　又若因在果　云何因生果】</經>
　　云何因滅失，而能生於果。
　　滅法不生，因若滅則失生義，不能生果。若因滅生果者，此果即是無因。
　　又若因在果，云何因生果？
　　如果因在於果，是因與果各自獨立存在。因自為因，不能生果。果自為果，不
由因生。
　　外人意謂非是因滅生果，亦非因不滅生果。而是因遍有果而生果也。<答>答曰：</答>
　　<經>【若因遍有果　更生何等果
　　　因見不見果　是二俱不生】</經>
　　若因遍有果，更生何等果？
　　如果因遍有果者，當是因即是果。既然因即是果，何必更生果呢？
　　因見不見果，是二俱不生。
　　於因中見果，或不見果，這二種情形皆不生果。何以故？若於因中見有果，果
已有故，不應復由因生果。若於因中不見果，則是離因有果，離果有因。如是則果
不由因，因不生果。
　　<經>【若言過去因　而於過去果
　　　未來現在果　是則終不合
　　　若言未來因　而於未來果
　　　現在過去果　是則終不合
　　　若言現在因　而於現在果
　　　未來過去果　是則終不合】</經>
　　以因中有果不生果，無果不生果；因滅不生果，因不滅不生果；因與果不生果
，因不與果不生果；因中見果不生果，因中不見果不生果，是故應知一切果法不生
。既然一切法無生，當知過去因，與過去未來現在果，不和合終無生；未來因於未
來現在過去果，不和合終無生；現在因於現在未來過去果，不和合終無生。一切法
無生，一切法畢竟空，焉有果生。
　　於世諦中說有因果，非於第一義諦說。於世諦中，法無自性能應緣，應緣則因
果宛然是實。應緣則無性，無性湛然亦是實。故佛以二諦說法，乃真語者，實語者
，如語者，不異語者，不誑語者。
　　<經>【若不和合者　因何能生果
　　　若有和合者　因何能生果】</經>
　　若不和合者，因何能生果？
　　若因與果不和合，則因自為因，果自為果，因何能生果？
　　若有和合者，因何能生果？
　　若謂因果和合，既然果已與因和合，是已有果了，何必等待因生？
　　<經>【若因空無果　因何能生果
　　　若因不空果　因何能生果】</經>
　　若因空無果，因何能生果？
　　因空無果，即因中無果。若因中無果而能生果，則非因亦能生果。若非因亦能
生果者，則女子不懷孕亦應生子。
　　若因不空果，因何能生果？
　　因不空果，即因中有果。因中已有果，豈是因生之果？例如袋中已有錢，錢非
袋所生也。
　　<經>【果不空不生　果不空不滅
　　　以果不空故　不生亦不滅
　　　果空故不生　果空故不滅
　　　以果是空故　不生亦不滅】</經>
　　果不空則是決定有，果若決定有則不生，果若決定有，焉會有滅？故曰以果不
空故，不生亦不滅。
　　果空故不生，果空故不滅。一切法空，空則不生，空則不滅。故曰以果是空故
，不生亦不滅。
　　<經>【因果是一者　是事終不然
　　　因果若異者　是事亦不然
　　　若因果是一　生及所生一
　　　若因果是異　因則同非因
　　　若果定有性　因為何所生
　　　若果定無性　因為何所生
　　　因不生果者　則無有因相
　　　若無有因相　誰能有是果
　　　若從眾因緣　而有和合生
　　　和合自不生　云何能生果
　　　是故果不從　緣合不合生
　　　若無有果者　何處有合法】</經>
　　因果是一者，是事終不然。
　　若因果是一，則因即果是無因，果即因是無果，非因非果是事終不然。
　　因果是異者，是事亦不然。
　　若因果是異，則因不待果而自存，不待果則失因義。果不待因而自存，不待因
則失果義。故因果是異者，是事不然也。
　　若因果是一，生及所生一，若因果是異，因則同非因。
　　因是能生而生於果，果是所生由因而生。若因果是一，則能生即所生，所生即
能生，失因果義，不合道理。若因果異，則因不待果而自為因，同於非因，不合道
理。
　　若果定有性，因為何所生？
　　若果自有定性，何待因生？
　　若果定無性，因為何所生？
　　法若無性即空，果無性即是空。因焉能生空？故曰因為何所生？
　　因不生果者，則無有因相，若無有因相，誰能有是果？
　　因能生果，方名為因。今知果法無生，則因失其因相。既失因相，誰能生果？
　　當知諸法以無性為性，無性隨緣幻有生滅，生滅如幻體即無性。猶如水隨緣而
起浪，浪全是水，雖幻有而無性。故知生滅即非生滅，隨緣無性也。非生滅即生滅
，無性隨緣也。此即因果之義。
　　若從眾因緣，而有和合生，和合自不生，云何能生果？
　　若謂眾因緣和合生，當是眾因緣未和合時不生。既然未和合時不生，不生和合
成為生，不合道理。故曰和合之因緣自不生，云何能生果？
　　是故果不從因緣和合生，亦不從不合生，以一切法無生故。既然一切果法無有
，何處有因緣和合所生法？
</檔>
