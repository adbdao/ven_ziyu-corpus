<檔>
<篇>中論要解</篇>
<節>中論要解</節>

　　　　觀成壞品第二十一
　　<問>問曰：</問>一切世間法，悉壞敗相，故知有法。<答>答曰：</答>
　　<經>【離成及共成　是中無有壞
　　　離壞及共壞　是中亦無成】</經>
　　成壞二法，相待假立，待成而假立壞，待壞假立成。若不待成，則無所謂壞，
若不待壞，則無所謂成。故知成壞二法，體性空無，相待假立。猶生死二法，相待
假立，體本是空。
　　外人不識，竟執成壞二法體性實有，致招過咎。假若成體性實有者，當不待壞
，不待壞何有成？假若壞體性實有者，當不待成，不待成何有壞？應知成壞相待假
立，體性空也。假若成與壞俱時共有，既已共有，當不相待，若不相待，何有成、
壞？
　　離成及共成，是中無有壞。
　　壞離成獨立，離成者不待成也，不待成焉有壞？共成者，謂壞與成一時共有也
。既然壞與成共，當不待成，不待成所以是中亦無壞。
　　離壞及共壞，是中亦無成。
　　同理可知，不待壞則無成。成共於壞則失相待，是故亦無成。
　　<經>【若離於成者　云何而有壞
　　　如離生有死　是事則不然
　　　成壞共有者　云何有成壞
　　　如世間生死　一時俱不然
　　　若離於壞者　云何當有成
　　　無常未曾有　不在諸法時】</經>
　　成不自成，成乃壞之成。壞不自壞，壞乃成之壞。若離於成者，何物是壞？例
如有瓶成，可謂瓶壞。若無有瓶，將謂何物壞？猶如生者身壞命終名死，若無生者
，云何有死？
　　成壞共有者，云何有成壞？
　　成壞性相違，不能一時俱。猶如世間生死相違，不能同時亦生亦死也。
　　若離於壞亦無有成，當知成是壞之成。例如世間一切法成，是對無常壞而言，
若無無常，云何言成？以世間一切，未曾有一法，不是無常，故曰一切法有成。無
常未曾有不在諸法時，即謂未曾有一法不是無常也。
　　<經>【成壞共無成　離亦無有成
　　　是二俱不可　云何當有成】</經>
　　成壞「一時共有」無成，成壞分離亦無成，既然共、離二俱無成，云何當有成
？
　　<問>問曰：</問>一切法無常，皆有盡滅相。尚未盡滅者，猶自相續存在。此盡滅相即是
壞，猶自相續存在者即是成。故知應有成壞。<答>答曰：</答>
　　<經>【盡則無有成　不盡亦無成
　　　盡則無有壞　不盡亦不壞】</經>
　　盡則無有成。盡滅之法即空，故無有成。不盡亦無成，不盡之法，猶自存在，
何須更成？有成始有壞，無成何有壞？故曰盡則無壞，不盡亦無壞。
　　<問>問曰：</問>雖無成壞，但令有法，有何咎？<答>答曰：</答>
　　<經>【若離於成壞　是亦無有法
　　　若當離於法　亦無有成壞】</經>
　　成是法成，壞是法壞，故離於成壞別無有法，離於法亦別無成壞。既無成壞，
何有於法？
　　<經>【若法性空者　誰當有成壞
　　　若性不空者　亦無有成壞】</經>
　　諸法緣起幻有，幻有性空而無實體，法無實體，誰當有成壞？若其性不空，便
是定性有，法若定性有，亦無有成壞。
　　<經>【成壞若一者　是事則不然
　　　成壞若異者　是事亦不然】</經>
　　成壞若一者，是事則不然。
　　成壞體性相違，不能一時俱，故曰是事則不然。
　　成以壞為因，壞以成為因，成壞若異者，成與壞便互不相關。成不因壞則無成
，壞不因成則無壞，故曰是事亦不然。
　　<經>【若謂以眼見　而有生滅者
　　　則為是癡妄　而見有生滅】</經>
　　諸法幻有非實，猶如水起於波，波相幻有而無實體。法無實體，焉有生滅？見
生滅者，乃眾生癡妄顛倒耳。
　　<經>【從法不生法　亦不生非法
　　　從非法不生　法級於非法】</經>
　　從法不生法與非法，何以故？諸法性空故。法尚性空，何況非法？故從非法不
生法及非法。
　　<經>【法不從自生　亦不從他生
　　　不從自他生　云何而有生】</經>
　　既然諸法性空，幻有非實，則無自無他亦無生。故曰法不從自生，亦不從他生
。既然自不生他不生，故亦不從自他和合生。從自他共求生不可得，云何而有生？
　　<經>【若有所受法　即墮於斷常
　　　當知所受法　為常為無常】</經>
　　若有所受法，即墮於斷常。
　　例如眼見色，耳聞聲，鼻嗅香，舌嚐味，身覺觸，意知法，皆是所受法。今以
眼見色為例，眼可見白色，轉頭來又可見黑色。當見黑色時，見白色之「見」即滅
。若不滅者，應是見黑色時，同時亦見白色。如是見一色時，同時亦能見一切色，
不合道理。故知見黑色時，見白色之見即滅。
　　然滅法不應仍有用，猶人死不能仍說話。故見白色之「見」不應滅，若滅不能
再見黑色。耳鼻舌身意，受聲香味觸法，亦復如是。
　　謂滅則墮斷見，謂不滅則墮常見。故曰若有所受法，即墮於斷常，當知所受法
，若不為常，即為無常。
　　今知一切法性空，性空隨緣而有根塵，根乃見分是「我」，塵乃相分是「法」
。我法皆假即是性空，性空隨緣有，故不墮斷邊。隨緣有依然性空，故不墮常邊。
　　外人辯曰：
　　<經>【所有受法者　不墮於斷常
　　　因果相續故　不斷亦不常】</經>
　　所有受法者，不墮於斷常。何以故？因為諸法因滅果生，相續而有。因滅果生
則非常，相續而有亦非斷。故曰因果相續故，不斷亦不常。
　　<經>【若因果生滅　相續而不斷
　　　滅更不生故　因即為斷滅】</經>
　　論主<答>答曰：</答>汝言因滅果生相續不斷，是事不然。若因已滅，焉能生果？以滅法
不能更生故。所以汝謂因滅，即是斷滅。
　　<經>【法住於自性　不應有有無
　　　涅槃滅相續　則墮於斷滅】</經>
　　外人執因滅果生，則無常過。然法若無自性，是無此法。若有於法，必是住於
自性。若法住於自性，便是定法。「因」若有決定性，則不應滅。「果」若有決定
性，則不應生。生即有滅即無，故曰法住於自性，不應有有無。
　　外人執因果相續，則無斷過。論主<答>答曰：</答>滅生死相續謂之涅槃，既滅相續，豈
非斷滅？若如汝言，涅槃豈非斷滅？若涅槃斷滅者，焉更有生死相續？
　　<經>【若初有滅者　則無有後有
　　　初有若不滅　亦無有後有】</經>
　　初有為因，後有為果。若初有滅者，則無有後有。若初有滅而有後有者，便是
無因之果。
　　若初有不滅，依然是初有，故亦無有後有。
　　當知因果者，緣生無性，無有定法。若有定法，即非無上菩提。
　　<問>問曰：</問>後有不以初有滅生，亦不以初有不滅生，而是當初有滅時，後有乃生。
<答>答曰：</答>
　　<經>【若初有滅時　而後有生者
　　　滅時是一有　生時是一有】</經>
　　所謂滅時，是介於滅、不滅之間。換句話說，「滅時」者，一半是滅時有（已
滅之初有），一半是不滅的生時有（生起的後有）。故曰滅時是一有，生時是一有
。
　　<問>問曰：</問>但現前眼見，初有滅時後有乃生，如種壞芽生。故知生滅一時也。答曰
：
　　<經>【若言於生滅　而謂一時者
　　　則於此陰死　即於此陰生】</經>
　　若言生滅一時者，則此陰死時，即是此陰生時。然則此人死時，即此人生時，
不合道理。生死相違，焉得一時俱？故汝言初有滅時即後有生時，無有是處。
　　<經>【三世中求有　相續不可得
　　　若三世中無　何有有相續】</經>
　　一切有法，緣生無性。故於過去未來現在三世中，求欲界有、色界有、無色界
有相續，不可得也。既然三世中無有，何有有相續？
</檔>
