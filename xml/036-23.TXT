<檔>
<篇>中論要解</篇>
<節>中論要解</節>

中論要解卷第四
　　　　觀如來品第二十二
　　<問>問曰：</問>汝雖種種說一切法空，但如來世尊應有。<答>答曰：</答>
　　<經>【非陰不離陰　此彼不相在
　　　如來不有陰　何處有如來】</經>
　　金剛經云，無來無去是名如來。無來無去，即不生不滅義、畢竟空義、法身義
。畢竟空中實無來去，而空性隨緣，現有生滅來去。空性隨緣假現，乃有生滅來去
。生滅來去乃隨緣假現，假現無實，還歸畢竟空。故如來者，無來無去是佛法身，
無來而來，無去而去，是佛報化身。雖假現來去而實無來去，還歸法身。無來去現
來去，來去全是無來去，故來去則不二不異，不二不異曰如。現來去而實無來去曰
實，此名如實道，此如來義也。
　　非陰不離陰，此彼不相在。
　　如來不生不滅，而五陰法乃生滅法，故如來非五陰也。如來實無生滅，隨緣現
有生滅，以報化二身出現於世，故亦不離五陰。故知眾生五陰生死，實無生死，於
無生死中，妄執有生死。何以知之？因為眾生自無量劫來，往無量劫後，生死不斷
。有不斷方有生死，生死即是不斷，不斷即不生不死。無性隨緣成生死，生死無性
是真如。不斷不常法爾如是。眾生無明覆故，不如實知，外道執為生死相續有法，
皆不識如來真實義也。
　　如來者不來不去是畢竟空，而五陰其性亦復皆空。空與空此與彼互不相在，若
相在者即是有法。
　　如來不有陰，何處有如來？
　　如來是性空義，五陰亦性空義，空與空不能相在，故如來不有陰。既然法性畢
竟空，何處有如來？
　　外人曰：五陰和合乃有如來。<答>答曰：</答>
　　<經>【陰合有如來　則無有自性
　　　若無有自性　云何因他有】</經>
　　假設五陰和合而有如來，則如來即是五陰性，而其本身無有自性。若謂五陰中
已有如來，則如來已有，何須和合而有如來？
　　若無有自性，云何因他有？
　　若法無自性，便不能因他有。因為他性對他性而言，亦名自性也。故知法無自
性，即是空義，若諸法性空，云何因他有？
　　<經>【法若因他生　是即為非我
　　　若法非我者　云何是如來】</經>
　　法若因他生，是即為非我。
　　法因他生而無自性，便是非我。若是我者，應有自性。此處之「我」，是自在
義，而如來者，即得大自在人。故曰若法非我者，云何是如來？
　　<經>【若無有自性　云何有他性
　　　離自性他性　何名為如來】</經>
　　若無自性，他性即無。因為他性之有，即是自性。若無自性亦無他性，何法名
如來？故如來者，即畢竟空義法身義。
　　<經>【若不因五陰　先有如來者
　　　以今受陰故　則說為如來
　　　今實不受陰　更無如來法
　　　若以不受無　今當云何受
　　　若其未有受　所受不名受
　　　無有無受法　而名為如來
　　　若於一異中　如來不可得
　　　五種求亦無　云何受中有
　　　又所受五陰　不從自性有
　　　若無自性者　云何有他性】</經>
　　第一偈係引述外人之意。若如汝意，如來不因五陰而先存在。先存在之如來，
今受五陰身故，方名為如來。是不合道理的，何以故？
　　今實不受陰，更無如來法，若以不受無，今當云何受？
　　如來不生不滅，而五陰法生滅無常。若如來今受五陰，則如來應即生滅。不生
不滅方名如來，故如來今實不受陰。汝言五陰和合有如來，當然未和合時，無有如
來。若以不受五陰時無如來，既無如來，今當云何受？
　　若其未有受，所受不名受，無有無受法，而名為如來。
　　若其未有能受之人，僅所受之五陰法獨不名受。未曾有既無能受復無所受，人
法俱空，而名為有如來也。
　　若於一異中，如來不可得，五種求亦無，云何受中有？
　　即五陰是於一中求如來不可得，離五陰是於異中求如來不可得。若於色受想行
識五種法中，分別求如來亦不可得，云何謂受五陰中有如來？
　　又所受五陰，不從自性有，若無自性者，云何有他性？
　　又所受之五陰法，不從自性有，一切法因緣生無自性故。若五陰不從自性有，
當然亦不從他性有。以他性於他，猶是自性。
　　是知如來實相無相，五陰亦實相無相，無相即是空義。是以不得謂有如來有五
陰，當知我、法皆假也。
　　<經>【以如是義故　受空受者空
　　　云何當以空　而說空如來】</經>
　　以如是道理，當知能受之如來，與所受之法，二俱是空。汝云何以空受空，以
空說有如來？
　　<問>問曰：</問>汝既謂能受空，受者亦空，則定有此「空」。<答>答曰：</答>不然。
　　<經>【空則不可說　非空不可說
　　　共不共叵說　但以假名說】</經>
　　空則不可說。何以故？性空能隨緣，隨緣即現有，空即是有，故空不可得。既
然空不可得，云何可說？故法離空一句。
　　非空不可說。非空即是隨緣有。法隨緣有，即無自性，無自性即空。是以非空
即空，故非空不可得。既然非空不可得，云何可說？故離非空一句。
　　共不共叵說。共即亦空亦非空，不共即非空非不空。既然空不可得，非空亦不
可得，當然亦空亦非空，不可得不可說，非空非不空亦不可得不可說。故離亦空亦
非空一句，及離非空非非空一句。當知此一偈便說明一切法不可得，離四句絕百非
。說空、說非空、說亦空亦非空、說非空非非空，皆是假名故應離。
　　<經>【寂滅相中無　常無常等四
　　　寂滅相中無　邊無邊等四】</經>
　　外道以有所得見，於過去世立四種邪見，謂世間常、無常、亦常亦無常、非常
非無常。於未來世立四種邪見，謂有邊、無邊、亦有邊亦無邊、非有邊非無邊。如
此諸見，皆有所得見，皆是戲論，故論主破之。
　　寂滅相即實相。實相無相無不相，實相無相，則相不可得。實相無不相，則非
相不可得。無相無非相，是曰寂滅相。於寂滅相中，無一法可得，滅諸戲論，故無
「常無常」等四句，亦無「邊無邊」等四句。
　　<問>問曰：</問>若如是破如來者，則無如來耶？<答>答曰：</答>
　　<經>【邪見深厚者　則說無如來
　　　如來寂滅相　分別有亦非】</經>
　　寂滅相者，即無相無不相。無相即無不相，故無相不可得。無不相即無相，故
無不相不可得。當知無性隨緣，無相即相。隨緣無性，相即無相。故曰邪見深厚者
，則說無如來，如來寂滅相，分別有亦非。若說有如來，亦不對也。
　　<經>【如是性空中　思惟亦不可
　　　如來滅度後　分別於有無】</經>
　　性空非是虛無，性空者不可得義，不可得有，不可得無，謂之性空。如是性空
中，思惟亦不可，以思惟即有所得心也。
　　如來滅度後，分別於有無。
　　滅度者，如來本寂滅相也，寂滅相非有非無。而愚癡人，以思惟心分別是有是
無。
　　<經>【如來過戲論　而人生戲論
　　　戲論破慧眼　是皆不見佛】</經>
　　如來即是實相，實相者無相無無相。相者世俗諦，無相者第一義諦，故一實諦
出為二諦。相即無相，世諦即第一義諦；無相即相，第一義諦即世諦。世即第一，
故不取於相；第一即世，故不取無相。凡所取相，皆是虛妄，依虛妄立說，稱為戲
論。不取於相，係如實道，號曰如來。
　　而人生戲論，眾生取相為言，故是戲論。戲論破慧眼，是皆不見佛。慧眼者不
見一切法，不見有為法，不見無為法，名為慧眼。第一義諦是無為，世諦是有為。
第一即世，故無為不可得；世即第一，故有為不可得。不見一切法，即見如來。故
曰戲論破慧眼，是皆不見佛。
　　<經>【如來所有性　即是世間性
　　　如來無有性　世間亦無性】</經>
　　實相無相即是如來，經云若見諸相非相即見如來。然無性隨緣現諸法，諸法緣
現無自性。故無相即相，相即無相。若無相外另有相，此相即是定法。若相外另有
無相，此無相便是斷滅。所以如來所有性，實相也。即是世間性，實相即一切相也
。如來無有性，實相無相也。世間亦無性，世間一切相即無相也。
</檔>
