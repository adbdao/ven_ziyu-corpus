<檔>
<篇>中論要解</篇>
<節>中論要解</節>

　　　　觀四諦品第二十四
　　外人問言：眾生以四顛倒，造作集而致苦報。若不顛倒，則修道可以證滅。故
破四顛倒可證四諦，證四諦則得四沙門果。故若說一切法空，則有大過。
　　<經>【若一切皆空　無生亦無滅
　　　如是則無有　四聖諦之法
　　　以無四諦故　見苦與斷集
　　　證滅及修道　如是事皆無
　　　以是事無故　則無四道果
　　　無有四果故　得向者亦無
　　　若無八賢聖　則無有僧寶
　　　以無四諦故　亦無有法寶
　　　以無法僧寶　亦無有佛寶
　　　如是說空者　是則破三寶】</經>
　　若一切法空，則集不生苦，修道不能滅苦，是以無有證滅諦。如是則無苦集滅
道，四聖諦之法。
　　以無四諦故，則見苦斷集證滅修道，如是事皆無。
　　以見苦斷集證滅修道等事無故，則無初果向初果，二果向二果，三果向三果，
四果向四果。
　　若無四向四果八賢聖，則無有僧寶。以無四諦法故，亦無有法寶。
　　以無法寶僧寶故，亦無有佛寶。所以汝說一切法空，則破三寶。
　　<經>【空法壞因果　亦壞於罪福
　　　亦復悉毀壞　一切世俗法】</經>
　　集為世間因，苦為世間果，道為出世間因，滅為出世間果。故空法壞因果，亦
壞於罪福。一切世間法，行善得福報，行惡得罪報。若一切法空，則一切世間法便
被毀壞了。<答>答曰：</答>
　　<經>【汝今實不能　知空空因緣
　　　及知於空義　是故自生惱】</經>
　　汝今實不能知空及空的因緣，所以不知空義。當知空非定性空，而是因緣空。
因緣空則無自性，空無自性便是不空。不空乃因緣不空，故不空無自性，不空無自
性即空。故空即不空，全空即有。不空即空，全有即空。如是方為真空義也。
　　<經>【諸佛依二諦　為眾生說法
　　　一以世俗諦　二第一義諦
　　　若人不能知　分別於二諦
　　　則於深佛法　不知真實義】</經>
　　諸佛依二諦，為眾生說法。
　　無性是第一義諦，隨緣是世諦。無性隨緣故第一義諦即世諦，隨緣無性故世諦
即第一義諦。於第一義諦，空性湛然。於世諦中，四諦因果宛然。無性隨緣，故空
性湛然不礙四諦因果宛然。隨緣無性，則四諦因果宛然不礙空性湛然。若人不知二
諦，則於甚深佛法不知真實義。
　　<經>【若不依俗諦　不得第一義
　　　不得第一義　則不得涅槃】</經>
　　若不依俗諦，不得第一義。
　　第一義至理無名，離言絕慮。無言之理，要以言顯，顯理之言，便名世俗諦。
故不依俗諦，便不得第一義。
　　又，因緣所生法，名為世俗諦。因緣所生法無有自性，法無自性便名第一義諦
。故知俗諦法幻有而無性，便得第一義諦。若不依假有之俗諦，便不得無性之第一
義諦。或有人問，不依俗諦，能否得第一義？<答>答：</答>若不依俗諦而得一切法無性者，
此人便墮斷滅空。
　　依俗諦得第一義，則知諸法雖有而常空，雖空而常有。有即空，生即無生。空
即有，無生即生。是故離生，離無生，離亦生亦無生，離非生非無生，是名涅槃也
。
　　<經>【不能正觀空　鈍根則自害
　　　如不善咒術　不善捉毒蛇】</經>
　　若不能正觀無性緣成，空而不空，緣成無性，不空而空，是不能正觀空。此人
鈍根自害，猶不善咒術，捉蛇反被蛇所害。
　　<經>【世尊知是法　甚深微妙相
　　　非鈍根所及　是故不欲說】</經>
　　世尊知此法甚深，非鈍根所能解。恐鈍根人不解，反招自害，是故不欲說。
　　<經>【汝謂我著空　而為我生過
　　　汝今所說過　於空則無有】</經>
　　汝謂我著空，而為我生過。
　　汝不識真空義，所說之過，於真空皆無所有，汝所說之過，還在汝邊。
　　<經>【以有空義故　一切法得成
　　　若無空義者　一切則不成】</經>
　　以有空義故，一切法得成。無性能隨緣，方成世間一切法也。若無空義者，便
是法有定性，既有定性當不能隨緣，不能隨緣，一切法則不成。
　　<經>【汝今自有過　而以迴向我
　　　如人乘馬者　自忘於所乘】</經>
　　汝墮於有法，自有過咎，反說真空義有過。如人乘馬，自忘於所乘。
　　<經>【若汝見諸法　決定有性者
　　　即為見諸法　無因亦無緣】</經>
　　外道以因緣為自性，佛道知自性是因緣。若法有自性，便是定性有，若有定法
即非無上菩提。佛道知法是因緣有，皆無自性，無性隨緣方成萬法。
　　若汝見諸法，決定有性者，即為見諸法，無因亦無緣。當知無有一法不從因緣
生，故知一切法皆無自性。
　　<經>【即為破因果　作作者作法
　　　亦復壞一切　萬物之生滅】</經>
　　若法有定性，即不假因緣生，故即為破因果。何以故？以法自性生，當是自還
生自，故無因果。
　　不但破因果，同時法若自性生，當是永遠自我等於自我。故亦破作業作者及作
法，如此則壞一切萬物之生滅。何以故？自我等於自我，無生無滅故。
　　<經>【眾因緣生法　我說即是無
　　　亦為是假名　亦是中道義
　　　未曾有一法　不從因緣生
　　　是故一切法　無不是空者】</經>
　　為破自性有，故明諸法皆因緣生。我說即是無（空），亦為是假名，亦是中道
義。
　　諸法因緣生無自性故空，空者真諦也。亦為是假名，俗諦假也。於真於俗不執
著，便是中道。若生執著，便落遍計執。
　　空即是假則非空，假即是空則非假。非空故能假，非假故能空。非空非假名真
諦中，能假能空名俗諦中。故因緣生法，即空即假即中。
　　未曾有一法不從因緣生，是故一切法無不即空即假即中。說空一切空，說假一
切假，說中一切中。
　　<經>【若一切不空　則無有生滅
　 　 如是則無有　四聖諦之法】</經>
　　若一切不空，則無四聖諦法。何以故？一切不空則有定性，若苦有定性，則不
由集生，亦復不因修道而滅，便無滅諦。故一切法不空，則無四聖諦。
　　<經>【苦不從緣生　云何當有苦
　　　無常是苦義　定性無無常】</經>
　　我們已經知道，未曾有一法不從因緣生，苦從集的因緣而生。如果無集的因緣
，便無有苦。
　　生滅無常是苦義，假使苦不從集因緣生，那麼苦便是定性有。若苦為定性有，
則非無常，若非無常，則壞苦義。所以若破因緣生，則破苦諦。
　　<經>【若苦有定性　何故從集生
　　　是故無有集　以破空義故】</經>
　　若苦有定性，何故從集生？苦既是定性有，便不須由集生。是故無有集，以破
空義故。苦本是空，由集因緣而生苦。今破空義，苦為定性有，則不須集生了。故
苦有定性則破集諦。
　　<經>【苦若有定性　則不應有滅
　　　汝著定性故　即破於滅諦】</經>
　　苦若有定性，便不應滅，故破滅諦。
　　<經>【苦若有定性　則無有修道
　　　若道可修習　即無有定性】</經>
　　苦若有定性，則苦不生，集諦滅諦皆無，則不須修道。同時苦若有定性，則不
應因修道而滅，故破道諦。如果有道可修而能滅苦，便說明苦無定性。
　　<經>【若無有苦諦　及無集滅諦
　　　所可滅苦道　竟為何所至】</經>
　　若無苦集滅諦，苦滅道諦便無所至了。所謂道者有通達義，自苦至苦滅，其過
程名道諦。既無苦集滅，便無道諦矣。
　　<經>【若苦定有性　先來所不見
　　　於今云何見　其性不異故】</經>
　　再者，若苦有定性，應該先前即有，因為定性有是無變異的。先來所不見，於
今云何見？
　　<經>【如見苦不然　斷集及證滅
　　　修道及四果　是亦皆不然】</經>
　　四諦圍繞於苦，應曰苦諦，苦集諦，苦滅諦，苦滅道諦。今見苦不然，當知斷
集證滅修道亦無。故心經云無苦集滅道。既無四諦法，云何有修四諦證四果？
　　<經>【是四道果性　先來不可得
　　　諸法性若定　今云何可得】</經>
　　諸法若有定性，四道果即應先來可得。四道果先來不可得，今云何可得？
　　當知四諦者，乃因緣有，四道果者，亦因緣有。因緣有者，有而非有，非有而
有，無決定性也。
　　<經>【若無有四果　則無得向者
　　　以無八聖故　則無有僧寶】</經>
　　四果曰四得，向果者曰四向。若無四果，四得四向則無，無四得四向，則無八
賢聖。既無八賢聖，則無有僧寶。
　　<經>【無四聖諦故　亦無有法寶
　　　無法寶僧寶　云何有佛寶】</經>
　　以無八賢聖則無僧寶，無四聖諦則無法寶。無法寶僧寶，云何有佛寶？故汝謂
法有定性，則壞三寶。
　　外人言，無上菩提應有，得無上菩提名成佛。<答>答曰：</答>
　　<經>【汝說則不因　菩提而有佛
　　　亦復不因佛　而有於菩提】</經>
　　因證菩提而有佛，因成佛而有無上菩提，二者相因而立。若如汝言法有定性，
則佛有定性，不因菩提而有佛，法有定性，不因佛而有菩提。
　　<經>【雖復勤精進　修行菩提道
　　　若先非佛性　不應得成佛】</經>
　　若佛定性有，則修菩提道，不能圓顯佛性而成佛。復次眾生若非先有佛性，雖
修行菩提道，終不應成佛也。例如礦中無金，縱經鍛鍊不能得金。佛性者即無性也
，無性是為佛性。法華經云，佛種從緣起。緣起即無性也。既然眾生能成佛，故知
眾生及佛，非是定性有。
　　<經>【若諸法不空　無作罪福者
　　　不空何所作　以其性定故】</經>
　　若諸法不空，則法各有定性。若諸法各有定性，則樂有定性，不由作福而來，
苦有定性，不由作罪而來。故曰不空何所作，以其性定故。
　　<經>【汝於罪福中　不生果報者
　　　是則離罪福　而有諸果報】</經>
　　若法各有定性，則罪福不生果報。何以故？果報已有定性故。若果報已有定性
，則是離罪福另有果報。
　　<經>【若謂從罪福　而生果報者
　　　果從罪福生　云何言不空】</經>
　　若從罪福而生果報，既然果報從罪福生，當是未生時，果報無有，云何言不空
？
　　<經>【汝破一切法　諸因緣空義
　　　則破於世俗　諸餘所有法】</經>
　　諸法因緣生，即是空義，以因緣生無自性故。汝破因緣生，則破世間一切所有
法。以世間一切法，無非因緣生故。
　　<經>【若破於空義　即應無所作
　　　無作而有作　不作名作者】</經>
　　性空方能應緣而有諸法之作，若破於空義，諸法便是定性有。法定性有，便不
須更有所作了。所以破壞空義，一切法便無作無因。
　　無作而有作。以一切法有定性故，所以雖然無作無因，而有已作之果法。
　　不作名作者。若謂有作者，則是無有作業，便名為作者。例如雖不殺生，亦名
為殺者。再者既是無作而有作，應是雖無作者，而有作業有果報。
　　<經>【若有決定性　世間種種相
　　　則不生不滅　常住而不壞】</經>
　　世間萬物種種相，皆生滅無常。若法有定性，則世間種種相，應不生不滅，常
住不壞。如果世間種種相不生不滅，則破世間相矣。
　　<經>【若無有空者　未得不應得
　　　亦無斷煩惱　亦無苦盡事】</經>
　　若法有定性而不空者，決定凡夫不得初果，決定初果不得二果……如是則煩惱
集決定有，決定有則不可斷，故曰無斷煩惱集。亦無修滅苦道，證苦滅諦者。以苦
若決定有，則不可滅故。
　　<經>【是故經中說　若見因緣法
　　　則為能見佛　見苦集滅道】</經>
　　四諦法因緣有無自性，若見四諦性空，即為見法，見法即為見佛。
　　法以因緣有，因緣有故無自性，無自性故能應緣而有。於是可知，全空以成有
，有全是空。全有以成空，空全是有，此謂真空妙有，妙有真空，四諦義如是。
</檔>
