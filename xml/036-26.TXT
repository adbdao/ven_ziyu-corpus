<檔>
<篇>中論要解</篇>
<節>中論要解</節>

　　　　觀涅槃品第二十五
　　<問>問曰：</問>
　　<經>【若一切法空　無生無滅者
　　　何斷何所滅　而稱為涅槃】</經>
　　若一切法空，無生無滅者。以世間一切法有生有滅，乃有煩惱有苦。斷煩惱滅
生死苦，乃名涅槃。若如汝言一切法空，當無煩惱無生死苦，然則何斷何所滅，而
稱為涅槃？
　　當知生死涅槃，二俱是空。涅槃隨緣現生死，生死無性名涅槃，二俱無實體可
得。
　　<答>答曰：</答>
　　<經>【若諸法不空　則無生無滅
　　　何斷何所滅　而稱為涅槃】</經>
　　若依汝言諸法不空，則有定性。定性之法，無生無滅。既無煩惱可斷，亦無生
死苦可滅，然則何法稱涅槃？
　　<經>【無得亦無至　不斷亦不常
　　　不生亦不滅　是說名涅槃】</經>
　　無證四諦得四果，亦無滅生死至涅槃。故知不斷不常，不生不滅之中道義，說
名涅槃也。
　　<經>【涅槃不名有，有則老死相
　　　終無有有法　離於老死相】</經>
　　涅槃不名有，有則老死相。
　　此下諸偈，言涅槃離四句，先言離有之一句。涅槃若有，有法必歸磨滅，故是
老死相。世間無有有法，離於老死相者。當知生死無性假名涅槃，故涅槃非有也。
　　<經>【若涅槃是有　涅槃即有為
　　　終無有一法　而是無為者】</經>
　　入無為名涅槃，若涅槃是有，有法必具生住滅三相，具三相是有為法，故涅槃
是有即是有為。
　　世間一切有法皆是有為，終無有一法，而是無為者。
　　<經>【若涅槃是有　云何名無受
　　　無有不從受　而名為有法】</經>
　　若涅槃是有，云何名無受？
　　有法必有受，有受是生死，無受則是涅槃。如十二因緣中，無明滅則行滅，乃
至識滅名色滅六入滅觸滅受滅，是名入無餘涅槃，若不破無明，僅愛滅取滅有滅生
滅老死滅，是名入有餘涅槃。有餘涅槃了分段生死，亦不受後有。若如汝所說涅槃
是有，有法必有受。故無有不從受，而名為有法。
　　<問>問曰：</問>若有不是涅槃，應該無是涅槃了？<答>答曰：</答>
　　<經>【有尚非涅槃　何況於無耶
　　　涅槃無有有　何處當有無】</經>
　　以下破無，明涅槃離無一句。
　　有尚非涅槃，何況於無耶？
　　有是無本，有壞名無。有尚非涅槃，何況無呢？有尚不可得，何處當有無？因
為有壞名無，有既不可得，何處有無？
　　<經>【若無是涅槃　云何名不受
　　　未曾有不受　而名為無法】</經>
　　若無是涅槃，既是涅槃，則此無當是另一形態的有。既然是有，便應有受。故
曰未曾有不受，而名為無法。
　　<經>【受諸因緣故　輪轉生死中
　　　不受諸因緣　是名為涅槃】</經>
　　受諸因緣故，輪轉生死中。
　　當知有是因緣有，無是因緣無。因緣所生法無自性，因緣有無自性，故涅槃離
有一句。因緣無無自性，故涅槃離無一句。是以不受諸因緣，是名為涅槃。不受諸
因緣者，不以有所得心執受因緣法有自性也。若以有所得心，執受因緣法實有自性
，便輪轉生死中了。
　　<經>【如佛經中說　斷有斷非有
　　　是故知涅槃　非有亦非無】</經>
　　因緣有無自性，因緣無無自性，無自性不可得，假名涅槃。故佛經中說，斷有
斷非有，是名涅槃。是故知涅槃，非有亦非無。
　　<問>問曰：</問>既然有、無皆非涅槃，應是有無和合為涅槃。<答>答曰：</答>
　　<經>【若謂於有無　合為涅槃者
　　　有無即解脫　是事則不然】</經>
　　以下明涅槃離亦有亦無一句。
　　涅槃名為解脫，若謂有無和合為涅槃者，那麼有無即是解脫了？是事不然。當
知受於有無，皆輪轉生死，非解脫也。再者有無二法相違，云何能一處俱？
　　<經>【若謂於有無　合為涅槃者
　　　涅槃非無受　是二從受生】</經>
　　我們已經知道，有無二法，從受而生。若有無和合為涅槃，則涅槃非無受。有
受便是生死，焉得名為涅槃？
　　<經>【有無共合成　云何名涅槃
　　　涅槃名無為　有無是有為】</經>
　　同時涅槃名無為，有無是有為，云何有為和合，成為無為？
　　<經>【有無二事共　云何是涅槃
　　　是二不同處　如明暗不俱】</經>
　　有與無相違，猶如明暗之不能共俱，云何有無二事共名涅槃？有時則不無，無
時則非有，不能二事共名涅槃也。<問>問曰：</問>若有無共非涅槃，應非有非無是涅槃。答
曰：
　　<經>【若非有非無　名之為涅槃
　　　此非有非無　以何而分別】</經>
　　最後明涅槃離非有非無一句。
　　非有非無則不可分別，不可分別，云何名涅槃？故曰若非有非無名涅槃，此非
有非無以何而分別？
　　<經>【分別非有無　如是名涅槃
　　　若有無成者　非有非無成】</經>
　　有則非無，無則非有。如果「有」「無」成立，可說非有非無成立。今有與無
皆不成立，非有非無云何成立？是知涅槃離四句絕百非也。
　　<經>【如來滅度後　不言有與無
　　　亦不言有無　非有及非無
　　　如來現在時　不言有與無
　　　亦不言有無　非有及非無】</經>
　　離四句者簡凡情也，故如來滅後，或現在世時，均不說有、無、亦有亦無、非
有非無。以四句者，非為正義。
　　<經>【涅槃與世間　無有少分別
　　　世間與涅槃　亦無少分別】</經>
　　涅槃與世間，世間與涅槃，無有少分別。何以故？無性隨緣，涅槃即世間。隨
緣無性，世間即涅槃。
　　<經>【涅槃之實際　及與世間際
　　　如是二際者　無毫釐差別】</經>
　　緣起無自性即是性空，性空無自性即是緣起。涅槃與世間之實際，即是無性為
性。故如是二實際，無毫釐差別。
　　<經>【滅後有無等　有邊等常等
　　　諸見依涅槃　未來過去世】</經>
　　滅後有無等，有邊等常等。（可參閱大智度論卷二，十四難文，及參閱摩訶般
若波羅蜜經卷十四佛母品）
　　滅後即如來涅槃後。外人執見，謂如來滅後，為有，為無，為亦有亦無，為非
有非無？
　　有邊等常等，世間為有邊，為無邊，為亦有邊亦無邊，為非有邊非無邊？世間
為常，為無常，為亦常亦無常，為非常非無常？此三種為十二見。
　　如來滅後，有無等四見，依如來涅槃而起。世間有邊無邊等四見，依未來世起
。世間常無常等四見，依過去世起。故曰諸見依涅槃、未來、過去世而起也。
　　<經>【一切法空故　何有邊無邊
　　　亦邊亦無邊　非有非無邊
　　　何者為一異　何有常無常
　　　亦常亦無常　非常非無常
　　　諸法不可得　滅一切戲論
　　　無人亦無處　佛亦無所說】</經>
　　此段文旨在破六十二邪見，不過文中略說而已。六十二見略見於三處，一、長
阿含梵動經，二、般若經佛母品，三、天台嘉祥等所立。般若經開十四難為六十二
見，於五陰，計常、無常、亦常亦無常、非常非無常，有邊、無邊、亦有邊亦無邊
、非有邊非無邊，如去、不如去、亦如去亦不如去、非如去非不如去，合為六十句
。加上身與神一，身與神異二句，成六十二見。
　　天台、嘉祥於二十種我見，立六十二見。即一、五陰是我，二、離五陰有我，
三、我在五陰中，四、五陰在我中，合為二十句。歷三世成六十句。加上斷、常二
見為根本，成六十二見。
　　梵動經文繁不及備引，請讀者參閱長阿含十四。
　　一切法畢竟空不可得故，實無「邊無邊」等四句。亦無身神一、身神異。亦無
「常無常」等四句。
　　諸法不可得，滅一切徒有言而無實之戲論。一切法畢竟空，於畢竟空中，無人
亦無處所，佛亦無所說。佛說法度眾生，是依世俗諦說，非依第一義邊說。
</檔>
