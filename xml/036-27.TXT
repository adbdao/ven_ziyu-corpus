<檔>
<篇>中論要解</篇>
<節>中論要解</節>

　　　　觀十二因緣品第二十六
　　<問>問曰：</問>汝以摩訶衍（大乘），說第一義，已得聞矣。我今欲聞聲聞法入第一義
。<答>答曰：</答>
　　<經>【眾生癡所覆　為後起三行
　　　以起是行故　隨行墮六趣】</經>
　　眾生癡所覆，為後起三行。
　　癡即無明，眾生以無明覆蔽故，於是起身口意業三行。無明惑也，身口意行業
也。以起行造業故，隨行（業）而墮入六趣。此於十二因緣（無明、行、識、名色
、六入、觸、受、愛、取、有、生、老死）中，先出無明及行。
　　<經>【以諸行因緣　識受六道身
　　　以有識著故　增長於名色】</經>
　　以身口意業諸行之因緣，乃有識受六道之身。以有識著故，增長於名色。色者
眾生身，名者眾生心。此出識、名色二支。
　　<經>【名色增長故　因而生六入
　　　情塵識和合　而生於六觸】</經>
　　名色僅略具身心二根，眼耳鼻舌四根，尚未具足。名色增長，方乃具足六根，
是名六入。根塵識和合，而生眼耳鼻舌身意六觸。情塵識者，即根塵識也。此出六
入及觸二支。
　　<經>【因於六觸故　即生於三受
　　　以因三受故　而生於渴愛】</經>
　　因於六觸故，即生苦樂捨三受。以因三受故，而生於渴愛。避苦趣樂，乃生渴
愛也。此出受、愛二支。
　　<經>【因愛有四取　因取故有有
　　　若取者不取　則解脫無有】</經>
　　愛深曰取，四取者欲取見取戒取我語取。因取故有欲有色有無色有三有相續。
若取者不取，便可解脫不受三有了。此明取、有二支。
　　<經>【從有而有生　從生有老死
　　　從老死故有　憂悲諸苦惱
　　　如是等諸事　皆從生而有
　　　但以是因緣　而集大苦陰
　　　是謂為生死　諸行之根本
　　　無明者所造　智者所不為
　　　以是事滅故　是事則不生
　　　但是苦陰聚　如是而正滅】</經>
　　從有而有生，從生有老死，從老死故有憂悲諸苦惱。此明最後生老死二支。
　　如是十二因緣諸事，皆從無明生而有的。但是無明乃顛倒虛妄，非實有無明生
，而是眾顛倒妄執。以顛倒妄執因緣，乃集大苦之五受陰也。而實五陰皆空，眾生
妄執為有而已。
　　如是顛倒妄執，故有十二因緣生死流轉，是謂為生死也。
　　諸行之根，是為無明所造，此虛妄無明，智者所不為也。
　　無明生則行生，行生則識生，識生則名色生，名色生則六入生，六入生則觸生
，觸生則受生，受生則愛生，愛生則取生，取生則有生，有生則生生，生生則老死
生。故曰此生故彼生，此有故彼有。謂為生死流轉十二因緣。
　　無明滅則行滅，行滅則識滅，識滅則名色滅，名色滅則六入滅，六入滅則觸滅
，觸滅則受滅，受滅則愛滅，愛滅則取滅，取滅則有滅，有滅則生滅，生滅則老死
滅。故曰此滅故彼滅，此無故彼無，謂為還滅十二因緣。
　　其實十二因緣，無生亦無滅。何以故？無明虛妄，無生亦無滅故。我們不妨推
求之。
　　老死由生而有，無有自性，故老死空；生無自性，由有而有，故生空；有無自
性，由取而有，故有空；取無自性，由愛而有，故取空；愛無自性，由受而有，故
愛空；受無自性，由觸而有，故受空；觸無自性，由六入而有，故觸空；六入無自
性，由名色而有，故六入空；名色無自性，由識而有，故名色空；識無自性，由行
而有，故識空；行無自性，由無明而有，故行空；無明無自性，顛倒虛妄而有，故
無無明亦無無明盡。
　　故此生故彼生，此滅故彼滅，非實有生滅，不過在表明真空義而已。故佛說法
，旨在明無生也。
　　以是事滅故，是事則不生。
　　以是事滅者，以無明滅也。若無明不起，則行識乃至老死憂悲苦惱皆不生。但
是苦陰聚，無明滅則正滅矣。
</檔>
