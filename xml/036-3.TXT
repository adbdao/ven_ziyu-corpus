<檔>
<篇>中論要解</篇>
<節>中論要解</節>

　　　　觀去來品第二
　　<問>問曰：</問>汝言諸法無自性，求法不可得。但有過去、現在、未來，由未來至現在
，由現在至過去。過去為已去，未來為未去，現在為去時。既然三時流轉，此中應
有去法。<答>答曰：</答>
　　<經>【已去無有去　未去亦無去
　　　離已去未去　去時亦無去】</經>
　　法無自性，云何當有法去？已去無有去法，因為已成過去，法已滅故，已不存
在故。未去亦無去法，因為未來法尚未生故，法尚未生，當然不存在。
　　離已去未去，去時亦無去法。何以故？現在係過去未來所形成，既然過去與未
來皆無有去法，當然現在亦無去法。故曰去時亦無去，去時亦無去者，謂現在亦無
去法，以法無自性不可得故。
　　<經>【動處則有去　此中有去時
　　　非已去未去　是故去時去】</經>
　　<問>問曰：</問>汝言已去法已滅，未去法未生，皆不存在，故無去法。但是動處則有去
法，此中有現在，因為有動處故。過去不存在，未來不存在可以如此說，但現在是
存在的。非已去與未去中有法，而是去時有去法。換句話說，非是過去未來中有去
法，而是現在有去法。
　　世間法說動有二種，一變動，二移動。其實變動即是移動，不過移動潛移默化
不可見，謂之變動罷了。若無移動，焉會變動？動處則有去者，謂移動處則有去法
也。<答>答曰：</答>
　　<經>【云何於去時　而當有去法
　　　若離於去法　去時不可得】</經>
　　云何於去時（現在）有去法呢？若如汝言，是謂去時與去法為二，方可言於去
時中有去法。然而事實上，因有去法方能顯示去時，若無去法云何知有去時？故曰
若離於去法，去時不可得。再者：
　　<經>【若言去時去　是人則有咎
　　　離去有去時　去時獨去故】</經>
　　今言去時有去法，是謂離去法有去時，然則去時獨自去也。再者：
　　<經>【若去時有去　則有二種去
　　　一謂為去時　二謂去時去】</經>
　　若謂去時中有去法，如是則有兩種去。離去時另有去法，離去法另有去時。去
時可以獨去，去法亦可以獨去。故曰一謂為去時，二謂於去時中另有去法。此是約
去時與去法而言，謂去時與去法，相輔相成不可分離。
　　<經>【若有二去法　則有二去者
　　　以離於去者　去法不可得】</經>
　　若有二去法，則有二去者。因為去者即去法，去法即去者，二者相輔相成，如
波顯水，如水成波，二者不能單獨存在。若有二去法，則有二去者。一為去者，二
為去法。然若離去者，去法不可得。換句話說，若離於去者，去法不可得也。
　　此是約去者即去法言。亦就是說，去者即是去法，去法即是去者。
　　<經>【若離於去者　去法不可得
　　　以無去法故　何得有去者】</經>
　　我們已經知道，去者去法相成而立，離去者無去法，離去法亦無去者，一不立
則二俱不成。然則離於去者，去法不可得，既無去法，何得有去者？是知諸法緣生
無性，悉畢竟空也。
　　<經>【去者則不去　不去者不去
　　　離去不去者　無第三去者】</經>
　　去者則不去。去者即是已去，故去者則不去，即是已去則無去法也。不去者即
是未去，故不去者不去，即是未去者亦無去法也。
　　離去不去者，無第三去者。離已去和未去，無第三去時也。因為已去和未去，
形成去時，若無已去未去，去時便不成立。猶過去未來形成現在，現在是過去未來
因緣而成，故現在無自性。若無過去未來，現在則不可知。
　　<經>【若言去者去　云何有此義
　　　若離於去法　去者不可得】</經>
　　如果汝言去者去，不須要因去法而有去者。當知以有去法故，方能表現出去者
。所以若離於去法，去者不可得。既然去者不可得，云何得言去者去？
　　<經>【若去者有去　則有二種去
　　　一謂去者去　二謂去法去】</經>
　　當知因去法，方有去者。如果汝言去者去，那麼便有二種去，一是去者去，一
是去法去。這種說法，仍是把去者與去法，分成二法看。
　　<經>【若謂去者去　是人則有咎
　　　離去有去者　說去者有去】</經>
　　若謂去者去，是人則有過錯，因為他認為離去法另有去者，故言去者獨去。
　　<經>【已去中無發　未去中無發
　　　去時中無發　何處當有發】</經>
　　發是動之幾微，雖已有動機，尚無動之現象。動與發不同，動是已有現象。
　　已去中無發，已去中去的現象已滅，故無有發。未去中無發，未去時動機尚未
生，故未去中無發。去時是已去未去所形成，既然已去未去中皆無發，故去時中亦
無發。何以故？一切法無性無生，何處當有發？
　　<經>【未發無去時　亦無有已去
　　　是二應有發　未去何有發
　　　無去無未去　亦復無去時
　　　一切無有發　何故而分別】</經>
　　未發無去時。未發是無動機，無動機是無性無生，無去時即無現在時也。亦無
有已去。既然法未發，無性無生，故亦無已去（過去）。
　　是二應有發，若有發應於現在及過去可以看出來。於現在時，可看出法由發生
而存在；於過去時，可看出法由壞而滅，滅者顯法曾存在。至於未來尚無有法的存
在，故曰未去何有發？
　　是知無已去無未去，亦復無去時。以已去（過去），未去（未來），去時（現
在），皆因緣假現，無自性非為實有。過去是以現在未來的因緣假現，如果實有過
去，應是無現在無未來，仍有過去。未來是以過去現在的因緣假現，如果實有未來
，應是無過去無現在，仍有未來。現在亦復如是。故曰無去無未去，亦復無去時。
既無過去未來現在，當於何時有發？當於何時有生？當於何時有法？故知一切無有
發，何故而分別。
　　<經>【去者則不住　不去者不住
　　　離去不去者　何有第三住】</經>
　　<問>問曰：</問>既無已去未去去時，則法應有住。<答>答曰：</答>去者則不住。以已去法已成過
去，故無有法住。不去者不住。不去即是未去，法於未來尚不存在，云何有法住？
離去不去者，何有第三住？以過去未來方成現在，既無過去未來，何有現在？既無
現在，何有第三住，謂法住於現在？於三時中無有法住，當知一切法空。
　　<經>【去者若當住　云何有此義
　　　若當離於去　去者不可得】</經>
　　<問>問曰：</問>去者是已去，既曰已去，則此已去之法，當曾存在。<答>答曰：</答>已去云何存
在？應知已去，是以去法而顯示出來。若無有去法，去者焉可得？
　　「若當離於去」即若當離於去法，去者不可得。今已知去法無自性不可得，故
知去者亦不可得。
　　<經>【去未去無住　去時亦無住
　　　所有行止法　皆同於去義】</經>
　　去未去無住，去時亦無住。所以已去未去（過去未來），皆無實體存在。去時
（現在）亦無實體存在。以三時一切法，皆緣起假現，無性無生故。汝雖肉眼見未
來至現在，現在至過去，此等來去情形，皆如幻如化非是真實。猶如鏡花水月，夢
中所見。不但三時遷流情形如此，世間所有生滅有為行止之法，皆同三時來去義。
　　<經>【去法即去者　是事則不然
　　　去法異去者　是事亦不然】</經>
　　去法即去者，汝若謂即去法與去者為一，是事不然。去法異去者，是事亦不然
。以執一執異，皆是執有，而三時與法，皆是緣起無性畢竟空，故曰是事則不然。
　　<經>【若謂於去法　即為是去者
　　　作者及作業　是事則為一
　　　若謂於去法　有異於去者
　　　離去者有去　離去有去者】</經>
　　若謂於去法，即為是去者。去法是作業，去者是作業之人。作業與作者若為一
，則人不作業，亦有業果報。然則不造惡業亦下地獄，不修佛道亦可成佛。故作者
及作業，是一則壞因果。
　　若謂於去法，有異於去者，是事亦不然。何以故？因去法始有去者，因去者始
有去法。若無去法則無去者，若無去者則無去法。二者相輔相成，互攝互入。所以
若謂離去者有去法，離去法有去者，二俱不成。
　　何故去者與去法，一異皆不成呢？以二者相因而有，因去者有去法，因去法有
去者，無去者便無去法，無去法亦無去者。相因而有，是畢竟空義，以空義故，方
能相因而有。如果不空，是二者已有，若二者已有，何必相因？
　　一異之見，皆落有見，故一異俱非。假設二者為一，一則失乎相因，失乎相因
則二俱不立。假設二者為異，異則二者一時俱有，既已俱有，何待相因？若無相因
，焉有二者？
　　<經>【去去者是二　若一異法成
　　　二門俱不成　云何當有成】</經>
　　去去者是二，若一異法成，二門俱不成，云何當有成？去法去者此二，若一若
異俱不成。以二者相因而有，相因而有即是空義。既是空義，云何當有成？
　　<經>【因去知去者　不能用是去
　　　先無有去法　故無去者去】</經>
　　因去知去者，不能用是去。因去法而知去者，換句話說，去法去者相因而有，
因去法始有去者，去法去者不能分別。所以去者不能分別去法，不能用是去，意即
不能謂去者用是去法。因為若先無有去法，去者便失因待，若失因待，則去者不成
立，故無去者去。
　　<經>【因去知去者　不能用異去
　　　於一去者中　不得二去故】</經>
　　因去法知有去者，所以亦不能謂去者與去法異。若異是二者俱有，二者俱有，
仍然失於因待。於一去者中，不得謂有二去，即去法去與去者去。所以不能謂去法
去者異也。
　　<經>【決定有去者　不能用三去
　　　不決定去者　亦不用三去
　　　去法定不定　去者不用三
　　　是故去去者　所去處皆無】</經>
　　我們已經知道，一切法隨緣而成，幻現為有。隨緣幻現，是故無自性，無性為
空。一切法隨緣幻現，即是無性。法無性故，方能隨緣幻現。是以有非定性有，空
非定性空。今決定有即定性有，不決定有即是定性空。
　　決定有去者，不能用三去。去者既決定有，決定有無復更生，既然不生，當然
不能由未來至現在，故未去不成。其次去者既決定有，便無有滅。滅是已去，無滅
則已去不成。已去未去形成去時，既已去未去不成，當然去時亦不成。故決定有去
者，不能用三去，三去即已去未去去時。
　　不決定有去者，便是去者空。如果去者空，便無有生，無生則未去不成。其次
去者若空，空則無滅，無滅則已去不成。若已去未去不成，當然去時亦不成。故曰
不決定去者，亦不用三去。
　　去法定不定，去者不用三。因去法而有去者，故去法的情形，與去者相同。去
法決定有，同理可知已去未去去時不成。去法不決定有即是空，去法空則已去未去
去時亦不成。故曰去法定不定，去者不用三。
　　是故去法與去者，及所去處皆無。以一切法無自性不可得也。
</檔>
