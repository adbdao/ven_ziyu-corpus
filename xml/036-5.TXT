<檔>
<篇>中論要解</篇>
<節>中論要解</節>

　　　　觀五陰品第四
　　<問>問曰：</問>汝云若破於見，則為破見者。然經說有五陰法，五陰和合為人。云何無
見者呢？<答>答曰：</答>五陰皆空也。
　　<經>【若離於色因　色則不可得
　　　若當離於色　色因不可得】</經>
　　於五陰中，亦略說色陰，以例其餘。
　　若離於色因，色則不可得，若當離於色，色因不可得。此是以色陰為例，說一
切法空義。
　　色法若有，必有其因。一切諸法，無無因而有果者。眾所週知，由因而生果也
，如是方成一切法有。
　　然因賅果海，果徹因源，全因即是全果，全果即是全因。不可能有一部分因成
果，一部分因不成果。亦不可能一部分果從因來，一部分果不從因來。是知對因方
成果，對果方成因。
　　若謂由因生果，則有因時尚無有果，既無有果，焉能有因？若無有因，焉能由
因生果？當知一切法畢竟空也，一切法無生也。無生則無滅，故曰不生亦不滅，不
常亦不斷，不一亦不異，不來亦不出。
　　以因空故，方待果而成，因若不空，是自性有，自性有便不待果成。以果空故
，方待因而生，果若不空，是自性有，自性有便不待因生。
　　因待果成，果待因生，故知其相是幻有，性是本空。性本空故，方能隨緣成萬
法。相幻有故，乃一切法皆以無性為性也。故云離色因，色不可得，離色則色因亦
不可得。
　　<經>【離色因有色　是色則無因
　　　無因而有法　是事則不然】</經>
　　色與色因，相緣而成。緣色因而有色，緣色而有色因。二者相緣而成，故無自
性。無自性故，方得相緣成就。二者相緣是依他起，相緣依他則無自性，無自性方
能圓滿成就一切法，故曰圓成實性。
　　離色因而有色，是色則無因。色是果法，不能離因而有。所以離因而有色法，
是事則不然。
　　<經>【若離色有因　則是無果因
　　　若言無果因　則無有是處】</經>
　　若離色法另有色因，則此因不待果而有，便是無果之因。然事實上無果不應名
因。所以若言有無果之因，則無有是處。
　　<經>【若已有色者　則不用色因
　　　若無有色者　亦不用色因】</經>
　　若已有色者，則不用色因。若已有色，是說若因中已有色，則不用色因。待因
而有色，若色已先有，何必用色因？
　　若無有色者，亦不用色因。若無有色，是說若因中無色，亦不成色因也。若因
中無色，不對果焉有因？所以因中無果，亦不成之為因。假設因中無果亦能生果，
則非因亦能生色果。然則受想行識因，亦可生色也。
　　<經>【無因而有色　是事終不然
　　　是故有智者　不應分別色】</經>
　　因中有果因中無果，皆不成色因。既無色因，而有色果者，是事終不然。良以
待因為果，待果為因，二者各無自性，不可分別各自獨立。是故有智者，不應分別
色。
　　<經>【若果似於因　是事則不然
　　　果若不似因　是事亦不然】</經>
　　若果似於因，是說果與因為一也。既然因中有果，因中無果，無因而有果，三
種情形俱不成立，是否因果為一呢？是事則不然。如果因即果則無因，果即因則無
果，無因無果是事不然。
　　果若不似因，是果異於因也。因果異是二者一時俱有，二者一時俱有，則不待
因而有果，不待果而有因。如是則因不成因，果亦非果，是事不然也。
　　何故因中有果，因中無果，無因有果，因果一異俱不然呢？原來真如隨緣成因
果，因果無性是真如。無性隨緣，則因果不無。隨緣無性，則因果非有。非有而有
，則全無以成有。有以無成，則有全是無。不無而無，則全有以成無。無以有成，
則無全是有。故於中道中，有非定有，無非定無，無有定法是名阿耨多羅三藐三菩
提。
　　<經>【受陰及想陰　行陰識陰等
　　　其餘一切法　皆同於色陰】</經>
　　不但色陰如此，受想行識乃至一切法亦復如是。所謂真如隨緣成萬法，萬法無
性是真如。
　　<經>【若人有問者　離空而欲答
　　　是則不成答　俱同於彼疑
　　　若人有難問　離空說其過
　　　是不成難問　俱同於彼疑】</經>
　　無性隨緣，隨緣無性，即真空義。若人有問者，離空而欲答，是則不成答，俱
同於彼疑。同彼疑者，疑惑不解如來真實義也。故若有人問法，當以真空義<答>答。</答>
　　若人有難問，不以真空義說出對方之過，則不成難<問>問。</問>亦是迷惑不解也。
</檔>
