<檔>
<篇>中論要解</篇>
<節>中論要解</節>

　　　　觀六種品第五
　　<問>問曰：</問>汝言五陰皆空，是事不然。經說有六種，六種者地水火風空識。地水火
風是色法種，識是心法種，心法即受想行識，一切法依空而有，既有六種，云何說
一切法空？論主<答>答曰：</答>
　　<經>【空相未有時　則無虛空法
　　　若先有虛空　即為是無相】</經>
　　當知相依性立，性依相顯，一切法以無性為性，一切法相如幻假有。實相無相
，無相隨緣能為一切法作幻相。一切法相如幻，依性而顯，還歸無相，故曰諸法實
相。
　　眾生總喜分別空有，其實空即是有，有即是空。性空隨緣現萬法，萬法幻現即
性空。心經云色不異空，空不異色，色即是空，空即是色，受想行識亦復如是。是
知五陰即空，空即五陰，空不可得，五陰亦不可得。同理推尋可知，地水火風識即
空，空即地水火風識，空不可得，地水火風識亦不可得，故知六種無性也。
　　於六種中，亦是只論一種以例其餘。
　　空相未有時，則無虛空法，若先有虛空，即為是無相。
　　若謂有虛空法，此虛空法必有相，因為虛空以相而顯故。若離相而有虛空，則
此空便是色外空，色外空便是斷滅空，斷滅空是定性無。故曰空相未有時，則無虛
空法。
　　若先有虛空，則此虛空便是無相，便是斷滅空。
　　<問>問曰：</問>若無相有虛空，有何咎？<答>答曰：</答>
　　<經>【是無相之法　一切處無有
　　　於無相法中　相則無所相】</經>
　　當知絕對無相之法，即斷滅空，即是邪空。故曰是無相之法，一切處無有。
　　於無相法中，相則無所相。於斷滅空中，於邪空中，相則無所相。當知無性隨
緣，相能顯性。相隨緣顯，無有自性。故無相即相，非斷滅空。相即無相，非自性
有，如是方為真空義也。
　　<經>【有相無相中　相則無所住
　　　離有相無相　餘處亦不住】</經>
　　有相無相中，相則無所住。若法已有相，不復須相來作相。若法無相，無相之
法，空無所有，相則無所相。故曰相則無所住。
　　法非有相，即是無相。離有相與無相，餘處無法。故相若不為有相法作相，便
為無相法作相。今有相法無相法中，相皆無所住，故餘處亦不住。
　　<經>【相法無有故　可相法亦無
　　　可相法無故　相法亦復無】</經>
　　相法無有故，可相法亦無。相法者能相也，可相法者所相也。能所相緣而立，
緣能相而立所相，緣所相而立能相。我們不能說，能相法相於所相。若謂能相法相
所相，則是先有能相後有所相。然則有能相時尚無所相，若無所相，云何有能相？
相反地，不對能相，亦無所相。故曰相法（能相）無有故，可相法（所相）亦無，
可相法無故，相法亦復無。
　　<經>【是故今無相　亦無有可相
　　　離相可相已　更亦無有物】</經>
　　是故今無相（能相），亦無有可相（所相）。因為能所相緣而立，即無所有不
可得義，無所有不可得即緣生義，緣生即真空義。若謂有空可得，即是邪空。所以
能相所相皆無自性。離能所以外，更亦無有物也。
　　<經>【若使無有有　云何當有無
　　　有無已無　知有無者誰】</經>
　　<問>問曰：</問>如汝所言，若無有有，應當有無。<答>答曰：</答>
　　若使無有有，云何當有無？有不自有，待無而有有，無不自無，待有而有無。
是故全有即無，全無即有。離有則無無，離無亦無有。故若使無有有，云何當有無
？有與無既已無，知有無者誰？知有無者，是人也。既無有人，故知五陰皆空，六
種非有。
　　<經>【是故知虛空　非有亦非無
　　　非相非可相　餘五同虛空】</經>
　　是故知虛空，非有亦非無。虛空無性，隨緣而有。隨緣無性則非有，無性隨緣
則非無。無性隨緣則無不可得，隨緣無性則有不可得，一切法不可得則無能相與所
相。不但空不可得，其餘地水火風識亦同虛空。
　　<經>【淺智見諸法　若有若無相
　　　是則不能見　滅見安隱法】</經>
　　淺智之人不見諸法實相，則見有見無。不知實相無相，則非有相。實相無相能
為一切法作幻相，則非無相。
　　是則不能見，滅見安隱法。淺智之人，以不見實相故，即不見滅見安隱法。滅
是安隱法，即諸法寂滅性，此寂滅性，名曰涅槃。
</檔>
