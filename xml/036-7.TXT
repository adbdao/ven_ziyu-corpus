<檔>
<篇>中論要解</篇>
<節>中論要解</節>

　　　　觀染染者品第六
　　染染者，染是染法，染者是眾生心。
　　<問>問曰：</問>經云有染，染法染於眾生心。染次第有四，所謂愛著染婬。愛最微細，
經云微細之愛即無明。其次為著，色無色二界眾生，著於禪定。其次為染，攝欲界
眾生。婬最粗濁，欲界一切眾生，皆以婬欲而正性命。既有染法與染者，焉得謂一
切法空？<答>答曰：</答>於實相中，染法染者實不可得也。
　　<經>【若離於染法　先自有染者
　　　因是染欲者　應生於染法
　　　若無有染者　云何當有染
　　　若有若無染　染者亦如是】</經>
　　染法是能染，染者是所染，能所相待而成。相待而成即是無性，能無自性，方
待所而成。所無自性，方待能而成。若非相待，則能所二俱不立。
　　既然相待即無自性，無自性即空。若執能所為有，二者皆不成立。若執有者，
有三種情形，一先有能，二先有所，三能所一時俱有。假設先有能，則有能時尚無
所。既然無所，不待所焉有能？假設先有所，則有所時尚無能。既然無能，不待能
焉有所？假設能所一時俱有，既然能所一時俱有，何須相待？若不相待，焉有能所
？
　　若離於染法，先自有染者，因是染欲者，應生於染法。若離染法先有染者，應
是因染者而生染法。染法既因染者而生，云何復能染染者？再者先有染者，即是說
眾生已經被染。既然眾生已經被染，何必更須染法？
　　若無有染者，云何當有染？<問>問曰：</問>先有染者既不成立，是否先無染者呢？當知
若無染者，則染法染於何物？並且既失所染，焉得稱為能染之法？故曰若無染者，
云何當有染法。故染法染者相待而有，不縱不橫。
　　若有若無染，染者亦如是。所以若不待染法，有染者或無染者皆有過。染者亦
如是，若不待染者，有染法或無染法亦皆有過。
　　<經>【染者及染法　俱成則不然
　　　染者染法俱　則無有相待】</經>
　　<問>問曰：</問>若染法染者，先後不成，若一時俱如何？<答>答曰：</答>若染者染法一時俱有，
則失相待，若失相待，則二者俱不成。
　　<經>【染者染法一　一法云何合
　　　染者染法異　異法云何合】</經>
　　二法無自性，方能相待而成，相待而成假名和合。如果染者染法體性是一，體
性既一，不成相待，不成相待云何能和合？
　　染者染法異，異法云何合？例如長與短相待而成，我們說長短和合；大與小相
待而成，我們說大小和合。然我們不能說長短與大小和合。因為長短與大小，體性
各異不成相待，無法和合。故曰異法云何合？
　　<經>【若一有合者　離伴應有合
　　　若異有合者　離伴亦應合】</經>
　　所謂「伴」者，二法互相因待，故名曰伴。例如長不自長，待短而長。短不自
短，待長而短。故長短二法，互相為伴。
　　若一法有合者，離相待之伴，應有合也。若異法有合者，不相待之法亦應和合
。即如長短與大小，不能為伴，亦應和合也。
　　<經>【若異而有合　染染者何事
　　　是二相先異　然後說合相】</經>
　　<問>問曰：</問>一法固不能和合。但眼見異法共合。
　　<答>答曰：</答>若異而有合，染染者何事？染法與染者，能成染事者，是因為染法待染
者，染者待染法，彼此和合方成染事。若二法體性先有，各自差異不相因待，云何
能和合？若說二相先異，然後說其合相者，無有是處。
　　<經>【若染及染者　先各成異相
　　　已成異相　云何而言合】</經>
　　若染法及染者，先各成異相，既然異相已成，各有體性，不須相待，云何而有
合呢？
　　<經>【異相無有成　是故汝欲合
　　　合相竟無成　而復說異相】</經>
　　異相無有成，是故汝欲合，合相竟無成，而復說異相。
　　汝是兩邊規避，既然異相不能成其染事，汝便言和合成其染事。今合相亦無成
，汝又說異相。所說不定，自相矛盾。
　　因外人先<問>問曰：</問>若染法染者先後不成，若一時俱如何？故論主責其先執異相不
成，是故說合也。外人復<問>問：</問>一法固不能和合，但眼見異法共合。故論主責其合相
無成，復說異相。
　　<經>【異相不成故　合相則不成
　　　於何異相中　而欲說合相】</經>
　　異相不成故，合相則不成。異相體性各異，不能成染。合相體性是一，亦不成
染。
　　於何異相中，而欲說合相？汝於染法染者各有自性截然異中，而欲說合相，是
不能成立的。
　　當知緣起即是性空，性空即是緣起。染法染者，緣起性空故，所以異而不異。
染法染者，性空緣起故，所以合而無合。異而不異，是差別即無差別。合而無合，
是無差別即差別。差別即無差別，猶千波是一水。無差別即差別，猶一水起千波。
　　諸法無非實相，二而不二。實相即是諸法，不二而二。二而不二，是知染法染
者，不合而合。不二而二，是知染法染者，不異而異。故華嚴云，法非和合不和合
。
　　今外人執定有染法定有染者，復欲染法染者異，染法染者合，故二皆有過。
　　<經>【如是染染者　非合不合成
　　　諸法亦如是　非合不合成】</經>
　　是故染法與染者，非和合非不和合。一切諸法亦非和合非不和合。何以故？以
諸法皆以無性為性，故非不和合。無性隨緣成萬法，故非和合。
</檔>
