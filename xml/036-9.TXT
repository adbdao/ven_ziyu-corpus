<檔>
<篇>中論要解</篇>
<節>中論要解</節>

　　　　觀作作者品第八
　　作作者品，第一個作字是作業，作者是人。作業是所作，作者之人是能作。能
作因所作而立，所作因能作而有。例如因殺生者，方有殺生之業。因有殺生之業，
方名殺生之人。若無殺生之業，不得名殺生之人。若無殺生者，亦不能造殺生之業
。
　　故因能立所，因所立能。能不自能，因所而能。所不自所，因能而所，若非相
因，則二者之用息矣。
　　<經>【決定有作者　不作決定業
　　　決定無作者　不作無定業】</經>
　　<問>問曰：</問>有為法中，有作者及作業，何得謂一切法空？<答>答曰：</答>
　　決定有作者，不作決定業。若能作之作者已決定有，所作之業亦已決定有，是
則不因作者而有作業，如此則不合道理。何以故？若不因作業，云何有作業者？今
已決定有作者，是即不因作業而有作者。同時作業已決定有，是作業不因作者而成
。故曰決定有作者，不作決定業。
　　相反地決定無作者，亦不作決定無之業。如果能作之作者，和所作之業俱無，
當然作作者亦不成立。
　　何以故？作業作者能所相因則有，故非決定無作者無作業。能所相因而有，便
各無自性，故亦非決定有作者決定有作業。
　　<經>【決定業無作　是業無作者
　　　定作者無作　作者亦無業】</經>
　　決定業無作，若謂決定有作業，而無作者。然則此所作之作業，便無能作之作
者。故曰是業無作者。
　　定作者無作，如果決定有作者而無所作之業，則此作者，便不因作業，憑空名
為作者。
　　前一偈是說作者作業，俱有或俱無，不能成立。此一偈是說作者作業，一有一
無亦不成立。暗示作者作業，必須無性相緣方得成立。
　　<經>【若定有作者　亦定有作業
　　　作者及作業　即墮於無因】</經>
　　以外人執定有作者作業，故以定有而破之。
　　若定有作者，亦定有作業，則作者不因作業而有，作業亦不因作者而有。然則
作者作業，即墮無因過。
　　<經>【若墮於無因　則無因無果
　　　無作無作者　無所用作法
　　　若無作等法　則無有罪福
　　　罪福等無故　罪福報亦無
　　　若無罪福報　亦無有涅槃
　　　諸可有所作　皆空無有果】</經>
　　若墮無因，則有大過。若墮於無因，則無因無果。因作者而有作業，則作者為
因，作業為果。因作業而有作者，則作業為因，作者為果。如果無因，便無有果。
若無因無果，便無作業亦無作者，亦無所用作法。
　　若無作者作業及作法，則無罪福諸業。罪福業因既無，則無集諦。罪福業因無
故，當然無罪福果報。罪福果報無故，便無有苦諦。如是則世間因果皆無。
　　若無罪福報，世間因果若無，當然出世間因果亦無。既無罪福報，則無苦滅諦
──涅槃。既無苦滅諦，當然無苦滅道諦，如是出世間因果皆無。
　　所以汝若執定有作者作業，則苦集滅道諸有所作，皆歸斷滅空，撥無因果了。
　　<經>【作者定不定　不能作二業
　　　有無相違故　一處則無二】</經>
　　<問>問曰：</問>既然決定有作者，決定無作者，皆不能作業，當是作者亦決定有，亦不
決定有，能作業也。<答>答曰：</答>
　　我們已經知道，作者與作業，相緣而立，緣成無性，無性緣成。非有先後次第
，並非先有作者，後有作業。故作者決定有亦不決定有（不決定有即是無），皆不
能作決定有或不決定有業。不能作二業者，即決定有或不決定有之二種業也。
　　何以故？有無相違故，一處則無二。於一作者，不可能亦是決定有，同時亦是
不決定有。
　　<經>【有不能作無　無不能作有
　　　若有作作者　其過如先說】</經>
　　有不能作無。若有作者，不能作先無之業，因為若無作業，則不名作者。無不
能作有，若無作者，亦不能作已有之業。所以作者作業，一有一無不能成立。
　　若同時有作業亦有作者，亦不成立，其過先前已說。如前偈云，若定有作者，
亦定有作業，作者及作業，即墮於無因。
　　<經>【作者不作定　亦不作不定
　　　及定不定業　其過如先說】</經>
　　故作者不作定業，亦不作不定業，及不作亦定亦不定業，其過如先說。以作者
作業，相緣而立故。
　　<經>【作者定不定　亦定亦不定
　　　不能作於業　其過如先說】</經>
　　我們已經知道，作者與作業相緣而立，非定有，非定無（不決定有），非亦有
亦無。上偈說作業非定有，非不定有，非亦定有亦不定有。這一偈是說作者非定有
，非不定有，非亦定有亦不定有。
　　作者定不定。作者定有或不定有，皆不能作於業。
　　亦定亦不定。作者亦定有亦不定有，亦不能作於業。其過失如先前所說。
　　<經>【因業有作者　因作者有業
　　　成業義如是　更無有餘事】</經>
　　因業有作者，因作者有業。作者與作業，相依而有，相緣而立，各無自體，業
如幻現。一切法以無性為性，無性隨緣便現業相。業相緣現，終歸無性。以作者作
業緣現無性故，所以非定有，非不定有，非亦定有亦不定有。成業義如是，更無有
餘事。
　　<經>【如破作作者　受受者亦爾
　　　及一切諸法　亦應如是破】</經>
　　破作業與作者，是從因上破。受受者是果，因既被破，果當然亦被破。故曰如
破作作者，受受者亦爾。
　　「受」是所受之業果五陰身，「受者」是能受業報身的人。能受無自性，緣所
受而假立。所受無自性，緣能受而假立。所受五陰身無自性，故曰五陰皆空。能受
之人無自性，故曰法中無我亦無人。
　　一切法皆悉無性緣成，緣成無性。若人執為實有，亦應如是破也。
</檔>
