<檔>
<篇>佛藏經描仿</篇>
<節>佛藏經描仿</節>
　　　　<節>描仿</節>
佛藏經描仿卷上　　 　　 　　 姚秦龜茲三藏鳩摩羅什譯
　　　　　　　　　　　　　 釋智諭撰
　　　<節>釋經題</節>
　　<經>【佛藏】</經>
　　佛藏經亦名選擇諸法經，以實相為體。實相者無生無滅無相無為，一切諸法無
非實相，故一切諸法，皆悉無生無滅無相無為。
　　此經內容闡述佛法僧戒，體皆實相。所以佛法僧戒，皆悉無生無滅無相無為。
實相即阿耨多羅三藐三菩提，實相含藏一切法，故名之為佛藏。
　　以此經以實相為體，故所說者，大乘律藏攝。
　　<經>【經】</經>
　　梵語修多羅，譯為契經，簡稱曰經。修多羅正譯為綖（線），有貫穿義，猶綖
能貫花為鬘，亦猶經能貫緯然。
p-1
　　<經>【姚秦龜茲三藏鳩摩羅什譯】</經>
　　史有前後二秦，前秦苻姓所建，後秦姚姓所建。鳩摩羅什於姚秦時來華，故首
曰姚秦。
　　龜茲古西域國名，址在今新疆。
　　三藏者，經、律、論。通達經律論者，稱三藏法師，簡稱曰三藏。
　　鳩摩羅什，譯曰童壽。父鳩摩炎，遷居龜茲國。羅什七歲，隨母出家。從師受
經，日誦千偈。
　　姚秦弘始三年十二月二十日，姚興迎鳩摩羅什至長安。興待以國師之禮。
　　羅什大師，譯經論三百餘卷。羅什發願言，若所傳譯無謬者，當令我荼毗時，
舌不焦爛。於姚秦弘始十一年八月二十日，卒於長安。荼毗時，舌果不灰。
　　然羅什入寂年月，諸記不同。歷史唯憑記載，所記是否失實，時隔久遠，無從
論其正誤矣。
p-2
</檔>
