<檔>
<篇>佛藏經描仿</篇>
<節>佛藏經描仿</節>
　　　<節>釋經文</節>
　　　　<節>諸法實相品第一</節>
　　<經>【如是我聞。一時佛住王舍城耆闍崛山中。與大比丘僧俱。皆是眾所知識
　　　。及無邊大菩薩摩訶薩眾。無量無數。】</經>
　　此是證信序，有六種成就。如是者，信成就。我聞者，聞成就。一時者，時成
就。佛者，說法主成就。王舍城耆闍崛山中者，處成就。與大比丘僧，及大菩薩摩
訶薩眾者，眾成就。這六種成就，皆結集經人語。如是我聞一句，先以親從佛聞證
信。然後舉出時間、說法主、地點、聽眾等以為佐證。
　　如是者，謂佛如是說也。我聞者，謂我親從佛聞也。一時者，謂說法時間，以
一時代表之。佛者，自覺覺他覺滿之果人也。
　　王舍城，在中印度摩竭陀國。王舍城周圍有五山，耆闍崛山，譯為靈鷲山，即
五山之一。
　　大比丘僧。比丘有三義，即乞士、破惡、怖魔。此等比丘皆德臘俱高、多聞廣
識、知見殊勝之大比丘。四人以上乃至百千眾，皆名為僧。
p-3
　　皆是眾所知識，皆是眾人所認識者。
　　大菩薩摩訶薩。菩薩譯為覺有情，亦曰大道心眾生。菩薩者，以大悲心行諸波
羅蜜，度眾生也。摩訶薩譯為大，謂係地上菩薩。今曰大菩薩，復云摩訶薩，有人
說是八地以上菩薩。如是我們視為華梵雙舉，亦無不可。如是菩薩，無量無數。

　　<經>【爾時舍利弗從三昧起行詣佛所。偏袒右肩頭面作禮白佛言。希有世尊。
　　　如來所說一切諸法無生無滅無相無為。令人信解。佛告舍利弗。汝見何
　　　利歎言希有。如來所說一切諸法無生無滅無相無為。令人信解。】</經>
　　此是發起序，由舍利弗發起此經端緒。
　　三昧者定也，舍利弗自在靜處，從三昧起，往詣佛所。可知舍利弗與佛，未在
一處。
　　舍利弗先讚歎於佛，然後說出讚歎之原因。無生無滅無相無為者，諸法實相也
。諸法實相，即無生法。無生故無滅，無生故無相，無生故無為。
　　諸法實相無生無滅無相無為，即是無所有不可得。以無所有不可得法，令人信
解實是甚難。佛問舍利弗，汝見何利，而作是言？

　　<經>【舍利弗白佛言。世尊。我在靜處每作是念。世尊。乃於無名相法以名相
　　　說。無語言法以語言說。思惟是事生希有心。佛告舍利弗。如是如是。
　　　是事希有第一希有。謂是諸佛阿耨多羅三藐三菩提】</經>
p-4
　　實相之法無名無相，言語道斷心行處滅。而世尊能於無名相法，以名相說，無
語言法，以語言說。所謂至理無名，以名顯理，誠為希有也。
　　佛告舍利弗，如是如是，甚為希有，此是諸佛阿耨多羅三藐三菩提。阿耨多羅
三藐三菩提者，諸佛所得無上甚深微妙法也。

　　<經>【舍利弗。譬如巧畫師。畫於虛空現種種色相。於意云何。是畫師者為希
　　　有不。希有世尊。舍利弗。如來所得阿耨多羅三藐三菩提。說一切法無
　　　生無滅無相無為。令人信解倍為希有。所以者何。無名相法。無念無得
　　　。亦無有修。不可思議非心所依無有戲論。非是戲論所可依止。無覺無
　　　觀無有所攝。不在於心非得所得。無此無彼無有分別。無動無性本來自
　　　空。不可念不可出。一切世間所不能信。如是無名相法以名相說。如是
　　　舍利弗。一切諸法無生無滅無相無為。令人信解倍為希有。】</經>
　　以下舉十譬喻，說明佛所說法，無生無滅無相無為，令人信解，甚為希有。此
是第一譬廣說，以下九譬係略說。
　　第一譬巧畫師畫於虛空。虛空不能作畫，今畫師畫於虛空，甚為希有。而佛以
無上智，說一切法無生無滅無相無為令人信解，倍為希有。
p-5
　　所以者何下，申述佛說法希有之理由。諸法實相，無所有不可得，畢竟空寂而
不無，橫遍豎窮而非有，甚深微妙不可思議。以實相無所有不可得故，所以無名無
相，無念無得。諸法實相，畢竟空寂，不可憶念不可得也。
　　亦無有修。以無所有不可得，故無能修亦無所修。
　　不可思議。諸法實相，言語道斷心行處滅，故不可心思口議。
　　非心所依。諸法實相，非心所法也。
　　非是戲論所可依止。戲論者，世間言語文字，有名無實，故曰戲論。諸法實相
，離言語相，離文字相，離心緣相，乃至離一切相即一切法。故曰非是戲論所可依
止。
　　無覺無觀無有所攝。覺觀皆分別心，粗分別曰覺，細分別曰觀。能攝所攝，係
分別法。實相無所有不可得，無有分別，故曰無覺無觀無有所攝。
　　不在於心非得所得。在於心者，為心所法，實相非心所法，故不在於心。非能
得所得，心為能得，心所為所得，實相非心心所法，故非能得所得。
　　無此無彼無有分別。實相無相，不可分別。此者我相，彼者人相眾生相，皆分
別法。實相無有分別，故無此無彼。
　　無動無性，本來自空。諸法實相者，即是一相所謂無相。諸法一相，即是一道
清淨，故平等不動。一相即是無相，無相即是無性。諸法實相，清淨平等不動無性
p-6
，故本來畢竟空。
　　不可念不可出。實相無相故，不可想念，以想念即是取相故。以實相無相不可
取著，故曰不可出。
　　所以實相法，是一切世間所不能信。因為實相者，無生無滅無相無為，今以名
相言語表達，實難令一切世間了悟其真實義也。
　　最後結論言，舍利弗！一切諸法實相，無生無滅無相無為，令人信解，倍為希
有也。以下分別舉出九個譬喻。

　　<經>【舍利弗。譬如有人嚼咽須彌能令消盡。飛行虛空不以為患。於意云何。
　　　為希有不。希有世尊。舍利弗。諸佛所說一切諸法無生無滅無相無為。
　　　令人信解倍為希有。】</經>
　　須彌山出海八萬四千由旬，係金銀璃玻璃四寶所成。有人嚼咽，消息淨盡，
且能飛行虛空（當知須彌山係地居山），如是之行不以為難。舍利弗！是為希有不
！舍利弗答言，希有世尊。
　　佛言，諸佛所說一切諸法實相，無生無滅無相無為，令人信解，倍為希有。

　　<經>【舍利弗。譬如火城縱廣深淺各一由旬。四門出焰人負乾草於中而過。猛
　　　風吹焰燒爆其身。是人能令火不燒草及不燒身。於中得出如本無異。於
　　　意云何。為希有不。希有世尊。舍利弗。如來所說一切諸法無生無滅無
p-7
　　　相無為。令人信解倍為希有。】</經>
　　一由旬四十里，城中大火，四門出焰，有人負乾草於中而過，能令火不燒草亦
不燒身，是為甚難。然如來所說，一切諸法實相，無生無滅無相無為，令人信解，
倍為希有。

　　<經>【舍利弗。譬如有人以石為。從海此岸度至彼岸。於意云何。為希有不
　　　。希有世尊。舍利弗。如來所說一切諸法無生無滅無相無為。令人信解
　　　倍為希有。】</經>
　　石渡海喻。

　　<經>【舍利弗。譬如有人負四天下及諸須彌山河草木以蚊腳為梯登至梵天。於
　　　意云何。為希有不。希有世尊。舍利弗。如來所說一切諸法無生無滅無
　　　相無為。令人信解倍為希有。】</經>
　　四天下者，東南西北四部洲也。負四部洲及諸須彌山河草木等，以蚊腳為梯，
登至色界梵天，是為甚難。然如來所說一切諸法實相，無生無滅無相無為，令人信
解，倍為希有。

　　<經>【舍利弗。譬如藕絲懸須彌山在於虛空。於意云何。為希有不。希有世尊
　　　。舍利弗。如來所說一切諸法無生無滅無相無為。令人信解倍為希有。】</經>
　　藕絲懸須彌喻。

　　<經>【舍利弗。譬如劫盡大火燒時。人以一唾能滅此火。又以一吹還成世界及
　　　諸天宮。於意云何。為希有不。希有世尊。舍利弗。如來所說一切諸法
p-8
　　　無生無滅無相無為。令人信解倍為希有。】</經>
　　劫末起大火，自地獄燒至初禪天，水災壞至二禪，風災壞至三禪。劫成時自四
禪興雲雨，三禪得成。自三禪興雲雨，二禪得成。自二禪興雲雨，初禪得成。如是
一切世界及諸天宮得成。
　　以上舉一唾滅火，一吹還成世界喻。

　　<經>【舍利弗。恒河廣大為無量不。如是世尊。舍利弗。四天下中普雨大雨渧
　　　如恒河。有人以手承此雨渧無所遺落。於意云何。為希有不。希有世尊
　　　。舍利弗。如來所說一切諸法無生無滅無相無為。令人信解倍為希有。】</經>
　　以上舉大雨喻。

　　<經>【舍利弗。須彌山王為高大不。高大世尊。舍利弗。四天下中普雨大石皆
　　　如須彌。有人以手承接此石。無有遺落如芥子者。於意云何。無希有不
　　　。希有世尊。舍利弗。如來所說一切諸法無生無滅無相無為。令人信解
　　　倍為希有。】</經>
　　以上舉雨大石喻。

　　<經>【舍利弗。譬如有人以一切眾生置左手中。右手接舉三千世界山河草木。
　　　皆能令是一切眾生同心喜樂其意不異。於意云何。為希有不。希有世尊
p-9
　　　。舍利弗。如來所說一切諸法無生無滅無相無為。令人信解倍為希有。】</經>
　　譬如有人以左手持諸眾生，右手接舉其所依之三千大千世界草木等，能令此諸
眾生不知不覺，歡喜不異。如來所說一切諸法實相，無生無滅無相無為，令人信解
，倍為希有。以上譬喻說竟，以下法說。

　　<經>【舍利弗。如來所說諸法無性空無所有。一切世間所難信解。何以故。舍
　　　利弗。是法無想離諸想。無念離諸念。無取無捨無戲論無惱熱。非此岸
　　　非彼岸非陸地。非癡非明。以無量智乃可得解。非以思量所能得知。】</經>
　　如來所說實相法，係諸法隨緣無性，空無所有，為一切世間所難信解。
　　因為諸法實相無相，所以離諸想。想者，取相為想相也。
　　無念離諸念。念者念求心也，實相法空無所有，不可念求，故離諸念。
　　實相法空無所有，故不可取，不可捨，無有言語文字等戲論，亦無惱熱，以無
性空寂故。
　　非此岸，非彼岸，非陸地。此岸表生死，彼岸表涅槃，陸地者，未達究竟彼岸
，別出於水，用表外道。實相無相，無所有不可得，故非生死此岸，非涅槃彼岸，
亦非中途別出陸地之外道。
p-10
　　非癡非明。癡者無明也，實相法非明非無明也。
　　如此諸法實相，乃阿耨多羅三藐三菩提。乃無量智所可得解，非是心意識思量
所能得知也。

　　<經>【無行無相無有惱熱。無念過諸念。無心過諸心。無向無背無縛無解。無
　　　妄無妄法。無癡無癡法。無有癡網無名無言。無說無不說。無盡無不盡
　　　。無行無行相。無道無道果。無離過諸離。無思惟無雜糅。不取不捨。
　　　無得不可得。除諸滯除貪恚癡。非實非虛妄。非常非無常。非明非不
　　　明。非闇非照不在心。無有性性本空。】</經>
　　實相法無造作行，無取著相。無惱熱，無念求，無諸分別心。實相無所有不可
得故，所以無向無背，無縛無解。以空無所有故，所以無虛妄，無虛妄法，無癡無
癡法。無有癡網，癡闇猶如羅網，令人不得出離不得自在。（有本作疑網）
　　以空無所有故，所以無名無言，無說無不說，無盡無不盡。何故無盡無不盡？
因為無相為盡，無不相為不盡。實相無相，則無不盡。實相無不相，則無盡。
　　無行無行相。行者取相造作行也，如殺盜婬等。行相者，外境於內心識所現之
影相，如美醜適意不適意等。如是行及行相，皆虛妄分別起。實相無相離諸分別，
所以無有虛妄造作行，亦無虛妄行相。
p-11
　　無道無道果。道有能通義，例如有漏善道，能通三善道果，有漏惡道，能通至
三惡道果。無漏道，能通至涅槃果。道果者，果報也。如是道及道果，唯是心造。
一心清淨，體本虛寂，故無道及道果。
　　無離過諸離。法性空寂，無一法可得，既無能離亦無所離，故過諸離。
　　無思惟無雜糅。思惟者，分別法相也。雜糅者，法相混雜也。實相無相畢竟清
淨，故無思惟無雜糅。
　　實相無相，畢竟無一法可得，故不取不捨，無得不可得，除諸滯著，除貪恚癡
。不可得實，不可得虛妄。不可得常，不可得無常。不可得明，不可得無明。不可
得於闇，不可得於照。
　　不在心。心與心所，皆因緣生法，體性不可得故。總之，諸法實相，緣起無性
，性本空故。

　　<經>【能降伏魔。降伏煩惱。降伏五陰。降伏十二入。降伏十八界。降伏說有
　　　五陰者。降伏說有十二入者。降伏說有十八界者。降伏說有眾生者。說
　　　有人者。說有壽者。說有命者。說有有者。說有無者。降伏一切諸邪行
　　　者。舍利弗。我此聖法。皆能降伏一切貪著乃至說有法者。不信樂諸法
p-12
　　　如實相者。逆佛法者。】</經>
　　以上所講實相無相，本性清淨，是大乘戒法。持之能降伏有所得心，降伏有所
得心乃得增益佛道。
　　所謂魔與煩惱。皆有所得見。有五陰，有十二入，有十八界，有眾生，有人，
有壽者，有命者，有有者，有無者，皆有所得見，皆係邪見。
　　五陰乃色受想行識，十二入乃六根六塵，十八界乃六根六塵六識。綜陰界入，
乃成我相。以下便說眾生相、人相、壽命相。著有我人眾壽四相，便是有見。如果
著無我人眾壽相，便是無見。有見無見，均非正見，是邪見。而實相無相，有相既
不可得，無相云何可得？
　　最後佛告舍利弗，我此實相聖法，能降伏一切貪著，能降伏一切說有法者。所
以不信樂諸法實相者，為違逆佛法也。

　　<經>【所以者何。舍利弗。若有眾生說我者。說人者。說眾生者。說斷滅者。
　　　說常者。說有者。說無者。說諸法者。說假名者。說邊者。皆違逆佛。
　　　與佛共諍。】</經>
　　說我、人、眾生、斷滅、常、有、無、諸法、假名、邊者，皆是有生有滅有相
有為。乃違逆佛，與佛共諍。與佛共諍者，無有實義。唯取假名相也。

　　<經>【舍利弗。乃至於法少許得者。皆與佛諍。與佛諍者皆入邪道。非我弟子
p-13
　　　。若非我弟子。即與涅槃共諍。與佛共諍。與法共諍。與僧共諍。】</經>
　　乃至於法，少許計著有所得者，皆是與佛共諍，皆是戲論。計有所得與佛共諍
者，皆入邪道，非佛弟子。非佛弟子者，即與涅槃違，與涅槃諍，與三寶違，與三
寶諍。涅槃者，即無生無滅無相無為也。

　　<經>【舍利弗。如是見人。我則不聽出家受戒。舍利弗。如是見人。我則不聽
　　　受一飲水以自供養。舍利弗。若人除捨如是不善貪著事者。於我法中出
　　　家求道。不念涅槃。不以涅槃為念。不貪涅槃。於畢竟空法。不驚不畏
　　　。是人尚為斷諸法故勤行精進。何況如是不善貪著。謂著我著眾生著人
　　　著法。是人為斷諸貪著故。但勤修習無相三昧。於無相三昧亦不取相。
　　　是人通達一切諸法相皆是一相。所謂無相。】</經>
　　舍利弗！若有如是邪見之人，我不聽許其出家受戒，亦不聽許其受一飲水之供
養。如果有人能除捨如是等不善貪著，除捨如是等有所得邪見。如是之人，於我法
中出家求道，以心無所住無所得故，不住涅槃，如實知涅槃畢竟淨不可得，於是不
求涅槃，不以涅槃住心憶念，不貪求涅槃。於畢竟空無生法，能夠深信，不驚不畏
。如是之人，於如是法斷貪求心，斷有所得見，能勤求精進。乃能於有所得心不善
之法，便不生貪矣。如是之人，如實知諸法實相，勤修無相三昧。但於無相三昧，
亦不取著，以知無相法亦不可得故。
p-14
　　是人通達一切法相，皆是一相，所謂無相。如大般若經（四四三）云：變礙是
色相，如來如實覺為無相。領納是受相，如來如實覺為無相。取像是想相，如來如
實覺為無相。造作是行相，如來如實覺為無相。了別是識相，如來如實覺為無相。
苦惱聚是蘊相，如來如實覺為無相……如是方為正見也。

　　<經>【舍利弗。是則名為於聖法中柔順法忍。得是柔順法忍。乃名是我弟子。
　　　能消供養不空受身。所以者何。舍利弗。我是真實相法。不可入不可取
　　　。不可捨不可貪。不可說斷語言道。無歡無喜斷貪喜心。非眾緣合離眾
　　　因緣。無道斷道至於無道。斷諸語言論議音聲。無形無色無取無著無用
　　　。無實無妄無闇無明。無壞無諍無合無散。無動無念無有分別。不可得
　　　示。非垢非淨非名非相。非心數法非心所解。】</經>
　　舍利弗！若有人以無所得心，修習無相三昧，於無相三昧亦不取著，是人則名
於聖法中得柔順忍。如是之人，乃名我弟子。如是之人，能消供養，不空受人身。
　　所以者何？我此真實法，無生無滅無相無為，無所有不可得。故不可入，不可
取，不可捨，不可貪。
　　我此實相法，不可說，語言道斷故。無歡無喜，斷貪喜心故。非眾緣和合，離
眾因緣故。以緣起性空，畢竟無所有故。
p-15
　　非是決定有道，亦非斷滅無道。至於無道者，謂道不可得也。斷諸語言論議音
聲，語言者，獨自宣說。論議者，互相交言。音聲者，聲塵也。實相無相，不可說
，不可議論，非是聲塵。
　　無形無色，無取無著無用，無實無妄，無闇無明，無壞無諍，無合無散，無動
無念，無有分別，以一切無所有不可得故。所以不可宣示，非垢非淨，非名非相，
非心數法。心數法者，即心所法。為心所解者境也，實相非境，故曰非心所解。

　　<經>【我此法中無男無女無天無龍無夜叉無乾闥婆無鳩槃荼無毘舍闍。無斷無
　　　常。無我無眾生無人。無來無去無出無入。無戒無犯無淨無垢。無有三
　　　昧無定無定根。無禪無禪根。無知無見無貪無諍。無道無道果。無慧無
　　　慧根。無明無非明。無解脫無非解脫。無果無得果。無無力非力。無所
　　　畏無無所畏。無念無念根。無坐無行無有威儀。無此無彼無憶想分別。
　　　無菩提無菩提分。無智無非智。無地無水無火無風。無罪無福。無法無
　　　非法無苦無樂。拔諸一切戲論根本。一切永離冷而無。】</經>
　　這段經文，語有重出者，茲從略解釋之。
　　夜叉，譯捷疾鬼。
　　乾闥婆，譯香陰。
p-16
　　鳩槃荼，譯香陰，噉精氣鬼也。
　　毗舍闍，亦譯噉精氣鬼，噉人及五穀之精氣。
　　無定根。定根者，五根之一，五根即信根進根念根定根慧根。
　　無禪無禪根。禪譯思惟修，或譯為靜慮，梵文禪那。於欲界修而得之，於色界
生而得之，有修習之義。每與定併稱。而禪者靜慮思惟，重在方法，定則一境定念
，重在既得，梵文為三昧。
　　無知無見。實相法中，無知無見。在心曰知，在眼曰見。
　　無慧無慧根。慧根者，五根之一。
　　無無力非力。似應為「無力無非力」
　　無所畏，無無所畏。以有所畏不可得，無所畏亦不可得故。
　　無念無念根。念根者，五根之一。
　　無坐無行無有威儀。以實相無相無形無色故，所以無行住坐臥四威儀。
　　無此無彼無憶想分別。以實相法，無我人眾壽相故。
　　無菩提無菩提分。菩提約果言，菩提分約因言。如三十七菩提分。
　　無智無非智下，易解不釋。
p-17
　　拔一切諸戲論根本。凡所有相皆是虛妄，是一切戲論根本。故知凡語言相文字
相心緣相，我人眾壽相等，皆戲論也。
　　一切永離，冷而無。此句文字有誤。一切永離諸相，尚易解。「」似「相
」字之誤。冷字則不解。

　　<經>【舍利弗。舉要言之。我法悉破一切諸念一切諸見一切諸結諸增上慢。不
　　　念一切諸所憶念。除斷一切種種語言。我是法中無常無無常。無苦無樂
　　　。無垢無淨。無斷無常。無我無眾生。無人無壽者。無命者無生無滅。
　　　何以故。舍利弗。如來於法都無所得有所滅。故名為涅槃。亦不見有得
　　　涅槃者。舍利弗。佛亦不念涅槃。不以涅槃為念。亦不貪著涅槃。是故
　　　當知。是為第一奇特希有。所謂如來說一切法無生無滅無相無為。令人
　　　信解倍為希有。】</經>
　　舍利弗！舉要言之，實相法無相無分別，畢竟清淨。能破一切有法，能破一切
有所得分別法。所以能破一切念，一切見，一切結使煩惱。能破諸增上慢。未證言
證。未得謂得，是為增上慢。總而言之，凡有所得心，即增上慢也。
　　實相無相，故不念一切諸所憶念，以凡有憶念，皆有所得也。除斷一切語言，
離言相故。無常無無常……以一切法無所得故。法既無得，是一切法不生，不生當
亦不滅，是故實相不生不滅，名為涅槃。雖名涅槃，於涅槃亦無所得。舍利弗！故
p-18
佛不念求涅槃，不貪著涅槃。是故當知，實相是第一奇特希有。所以佛說一切法無
生無滅無相無為，令人信解，倍為希有。
　p-19
</檔>
