<檔>
<篇>佛藏經描仿</篇>
<節>佛藏經描仿</節>
　<節>念佛品第二</節>
　　諸法實相品是總說，自此以下，係依諸法實相作分別說。
　　<經>【爾時舍利弗白佛言。世尊。於此法中云何為惡知識。云何為善知識。佛
　　　告舍利弗。若有比丘教餘比丘。比丘。汝當念佛念法念僧念戒念施念天
　　　。比丘。汝當觀身取是身相。所謂不淨。當觀一切諸有為法皆悉無常。
　　　觀一切法空無有我。比丘。汝當取所緣相繫心緣中。專念空相。當樂善
　　　法。當取不善法相。取不善法相已。為令斷故觀念修習。謂為斷貪欲觀
　　　不淨相。為斷瞋恚觀慈心相。為斷愚癡觀因緣法。常念淨戒深取空相。
　　　勤行精進為得四禪。專心求道觀不善法皆是衰惱。觀於善法最是安隱。
　　　一心修道分別諦觀。善不善法諦取相已。唯觀涅槃安隱寂滅。唯愛涅槃
　　　畢竟清淨。如是教者名為邪教。謂是正教而是邪教。舍利弗。如是教者
　　　名惡知識。是人名為誹謗於我助於外道。亦為他人說邪道法。】</經>
　　舍利弗問佛，於實相法中，云何為惡知識，云何為善知識？佛依實相不生不滅
無相無為，無所有不可得的原則回答如下。
　　佛告舍利弗，若有比丘教餘比丘曰，比丘！汝當念佛念法念僧念戒念施念天。
當知此是六念法門，佛隨順世間，以世俗諦與眾生說，非是第一義諦。於第一義諦 p-20
中，佛相不可得，法、僧、戒、施、天相不可得。故於第一義中，一切諸法，無非
實相、無分別、無取無捨。
　　比丘！汝當觀身，取著於身相，所謂觀身不淨。當知如此觀者，非為了義。於
了義法中，身相不可得，不淨相亦不可得。何以故？實相無相故。
　　比丘！汝當觀一切有為法，無常無我。當知一切有為法，如夢幻泡影尚不可得
，無常無我云何可得？
　　比丘！汝當取所緣相，繫心緣中……當知境緣相，如幻非實，境緣非實，以之
繫心，豈非妄想？所以專念空相，是著於空相。樂善法取不善法，是著善法相及不
善法相。
　　何況於虛妄上更加虛妄，謂為令斷不善法故，觀念修習。所謂為斷貪欲，修不
淨觀。為斷瞋恚，修慈心觀。為斷愚癡，修因緣觀。此皆於虛妄上，重增虛妄。於
實相中，諸法性遠離，一切言語道，一切趣非趣，皆悉寂滅性。焉有貪欲、不淨、
瞋恚、慈心、愚癡、因緣可得？
　　若比丘教餘比丘言，比丘！汝常念淨戒，深取空相，勤行精進為得四禪。當知
於實相中，心清淨即是戒，即是真空，即是真精進。諸念清淨，假名四禪，非是實
有四禪可得也。
　　教比丘言，比丘！汝專心求道，觀不善法皆是衰惱，觀善法最是安隱快樂。一
心修道分別諦觀，取善不善相已，唯取涅槃安隱寂滅，唯愛涅槃畢竟清淨，當知諸 p-21
法實相，無生無滅無相無為，於中善不善法乃至涅槃，皆不可得。若謂有道可修，
有涅槃可證，即是增上慢人。何以故？於實相中，無一法可得故。
　　佛最後結論說，若如是教諸比丘者，名為邪教。彼自謂為正教，而實是邪教。
是人名惡知識，為誹謗於佛，為助於外道。此人自為邪道，亦為他人說邪道法。
　　是知凡不契實相者，皆非正法也。故古德有云，除諸法實相外，皆是邪道。凡
違逆諸法實相而說法者，皆是邪說，皆名惡知識。
　　<經>【舍利弗。如是惡人我乃不聽受一飲水以自供養。我說教者不說受者。舍
　　　利弗。於我法中多有如是增上慢教。舍利弗。若受教著受戒五歲。不能
　　　悉捨如是所教。於是教中勤心精進。自有得無所有。比丘不往諮<問>問。</問>我
　　　說此人雖有五歲猶名邪見。雜外道法順行魔教。】</經>
　　舍利弗！這種惡人，取著於相，執有所得者，我不聽許受一飲水之供養。我所
謂不聽受一飲水供養者，是說以如是邪教，教化他人者，並不是說受教的人。
　　舍利弗！於我法中，以有所得教人者，即是增上慢人。於我法中，多有如是增
上慢教。受教之人，不得信受其教。若信受其教，出家受具足戒五歲猶不能捨其教
者，於此邪教中勤心精進。別處另有會契正法，得「無所有」之比丘處，卻不往諮 p-22
<問>問。</問>我說此人雖受戒五歲，猶名邪見，雜外道法，順行於魔教。
　　<經>【舍利弗。若有比丘受是教已。聞空無所得法即自覺知。我先受者皆是邪
　　　見。於空無所得法無疑無悔。深入通達不依一切我見人見。舍利弗。我
　　　說此人名為得清淨梵行。】</經>
　　舍利弗！若有比丘受此佛藏經教已，聞畢竟空、無所得之實相法，能自覺悟。
自謂我先受有所得法皆是邪見。此人於空無所得法，無疑無悔，深入通達。此人能
夠不依一切我見人見，我說此人為得清淨梵行。
　　<經>【舍利弗。若有比丘。成就如是無所得忍。雖現未得無餘涅槃。我記是人
　　　。彌勒佛時當在初會。時彌勒佛歡喜三唱。是人能於釋迦牟尼佛法中。
　　　成就無所得忍。舍利弗。若在家出家成就此忍。我記是人必得涅槃。】</經>
　　舍利弗！若有比丘成就無所得忍，我記此人現在雖未得無餘涅槃，當來於彌勒
佛龍華三會中，初會得度。令彌勒歡喜讚歎。舍利弗！無論出家在家，若能成就無
所得忍，我記是人必得涅槃。
　　<經>【舍利弗。若有人受如是教已。聞空無所得法即時驚畏。是人可愍。無有
　　　救者無有依者。直趣地獄。何以故。舍利弗。於佛教中驚疑畏者。是人
　　　則為具足惡道。所以者何。我常自說。有所得者是惡道分。】</經>　　　　　   p-23
　　舍利弗！若有人受此佛藏經教已。聞空無所得法驚畏者，是人可愍，無法可救
，無佛可依，直趣地獄。何以故。於佛實相法驚疑畏者，則為具足惡道，故趣地獄
中。所以者何？諸法實相，即無所得。有所得者，是惡道分。
　　<經>【何以故。舍利弗。佛所得法無有差別。是與非是若可差別是有所得。舍
　　　利弗。人寧成就五逆重惡。不成就我見眾生見人見壽見命見陰入界見。
　　　貪著持戒著持戒見。貪著三昧著三昧見。依於佛想得於法想。於僧斷事
　　　成就身見。】</經>
　　舍利弗！佛實相法中，無有差別，無是與非是二法之差別。若有差別，便是有
所得見。
　　舍利弗！寧造五逆重罪，不可成就我人眾壽陰界入見。不得以有所得心貪著持
戒，著於持戒見。應知自性清淨不生有所得心，即是持戒也。不得以有所得心貪著
於定，著於定見。應知自性清淨不生有所得心，即是禪定也。不得以有所得心依於
佛，得於法，於僧斷事成就身見。應知自性清淨不生有所得心，即一體三寶也。
　　不得僧依律斷事時，起於身見。三人以下稱比丘，四比丘以上乃至百千人稱僧
。梵語薩迦耶見，譯為身見，身見又曰我見。眾生以有所得心，生顛倒見。本來五
陰皆空，妄執實有五陰，此第一重顛倒。復於五陰中執有我，此第二重顛倒。於我
復執有生死流轉，此第三重顛倒。總言之，即為身見。　　　　　　　　　　　　 p-24
　　<經>【何以故。於佛法中成就身見不在僧數。】</經>
　　凡具實德者，謂在僧數，如四向四果等。四向是初果向、二果向、三果向、四
果向，四果即初二三四果。斷三結名初果須陀洹，三結即身見結戒取結疑結。
　　<經>【舍利弗。佛弟子眾心無分別。舍利弗。佛弟子眾無不善者。無破戒者。
　　　無破見者。無破威儀者。】</經>
　　舍利弗！佛弟子眾，心無分別，若有分別，即是有所得。佛弟子眾，無不善，
無破戒者，無破見者，無破威儀者。
　　律云破戒體者，名為破戒。破見即破正見，起六十二邪見，戒法中有律有威儀
，威儀者威德儀則也。
　　破戒破見破威儀，皆名不善。佛聖弟子眾中，無有此事。若有此等事，即是有
所得心，即是分別心。
　　<經>【舍利弗。何等為惡不善。於佛眾中不在僧數名惡不善。謂心心數法與諸
　　　緣合。無真實事但作分別。以分別故計有所得。是人乃至所有言說心心
　　　相續。乃至善不善法。於聖法中名惡不善。】</經>
p-25
　　舍利弗！何等為惡不善？於佛僧眾中，不在僧數，名惡不善。何故不在僧數，
名惡不善呢？因為不在僧數者，必是於我於法生有所得心，生分別心。乃至破戒破
見破威儀，為諸不善。故不在僧數，名惡不善。
　　心心數法與諸緣合者，即起有所得見，而起貪瞋癡也。此等諸見，即於畢竟空
中，執取幻相虛妄分別，無有真實。以虛妄分別故，計有所得。是人所有言說，皆
以有所得心，心心相續而生計著。乃至以有所得心計著不善，故名惡不善，即令計
著於善，亦名惡不善也。
　　<經>【何以故。舍利弗。所有樂處中必有苦。如來法者滅是苦樂。】</經>
　　樂因苦立，苦輕名樂，故樂處中必有苦。如來法者，畢竟清淨，一切法不可得
，故滅諸苦樂。例如西方極樂世界，樂不對苦，彼佛國土，無有眾苦，但受諸樂，
故名極樂。
　　<經>【舍利弗。如來所得。是中無欲亦無非欲。無樂無苦無思無想無修。乃至
　　　亦無空想。何以故。舍利弗。若計空想即是我想眾生想者。是常想者。
　　　是斷想者。何以故。舍利弗。隨所有想則生諸想。是皆墮邪。】</經>
　　舍利弗！如來所得法，究竟無上。是無上法中，究竟清淨遍滿，無欠無餘，無
有分別。故是中無欲無非欲。何以故？欲尚不可得，非欲何可得？
　　無樂無苦，無思無想無修，乃至亦無空想。以若有空想，則是取於相，著於有
法。所以經文解釋曰，若計空想，即是我想眾生想者，即是常想斷想者，皆墮有想
。　　　　　　　　　　　　　　　　　　　　　　　　　　　　　　　　　　　 p-26
　　何以故？隨所有想，介爾有想也。則生諸想，則生我人眾壽、常斷等想。以取
像為想相，介爾有想，便取我人眾壽常斷等像也。如是諸想，皆墮邪見。
　　<經>【舍利弗。空名無念是名為空。空念亦空是名為空。舍利弗。空中無善無
　　　惡。乃至亦無空想。是故名空。】</經>
　　舍利弗！空則無分別，故空名無念，無念名空。即此空念亦空，亦不取著，是
名為空。空中無一法可得，故無善無惡，乃至無有空想，是故名空。
　　<經>【舍利弗。諸有為法可知可解。空非可知亦非可解。非可思量。是故名空
　　　。舍利弗。空非念得。何以故。空無想故。是故名空。】</經>
　　諸有為法有相故，所以可知可解。空則無相，故非可知可解，非可思量，是故
名空。空不可得，故非念求可得。何以故？空無想故。念即取像想，而空則無想，
故非念得。是名為空也。
　　<經>【舍利弗。何故說行空行。不念一切諸想。乃至空想亦復不念。是名空行
　　　。舍利弗。想名乃至心有所念。即名為想。無所念者乃名無想。離諸想
　　　故名為無想。隨所取想皆是邪見。】</經>　　　　　　　　　　　　　　　　   p-27
　　舍利弗！何故說行乎空行？行空行者，非是有能行所行。而是以無住心，契不
可得法。所以行空行者，不念一切諸想。如是則可內無所住、外不取相。
　　乃至不念空想，是名空行。舍利弗！想於「名」，乃至心有所念，皆名為想。
心無所住，不取於相，一無所念者，乃名無想。離一切取相想故，乃名無想。如果
有取著想，皆是邪見。
　　<經>【何以故。舍利弗。於聖法中計得寂滅皆墮邪見。何況言說何況說者。如
　　　是空法以何可說。舍利弗。諸佛何故說諸語言皆名為邪。不能通達一切
　　　法者。是則皆為言說所覆。是故如來知諸語言皆為是邪。乃至少有言語
　　　不得其實。】</經>
　　於聖法中，計得寂滅涅槃，尚墮邪見，何況計得言說，何況計得說者？如是空
法，以何可說？計得言說是法執，計得說者是我執。換句話說，計得涅槃尚墮邪見
，何況計得我法二執？
　　舍利弗！何故諸語言皆名為邪？因為一切法無生無滅無相無為不可得，而語言
者，有生有滅有相有為有所得，諸法實相，皆為言說所覆，故如來說諸語言，皆為
是邪。乃至少有言語，皆是取相皆是虛妄，不得諸法實相。
　　<經>【舍利弗。諸佛阿耨多羅三藐三菩提皆是無想無念。何以故。如來於法不
　　　得體性亦不得念。】</經>
p-28
　　舍利弗！諸佛無上菩提，即是無想無念。
　　如大方等大集經云，無上菩提，無想無緣……無有分別無有句義……無上菩提
，清淨寂靜光明無諍……
　　如來於法不得體性，亦不得念。因為如來如實覺，一切法皆以無性為性，故不
得其體性，亦不得念。
　　<經>【舍利弗。如來何故說有念處。舍利弗。經說若人得四念處。是人能得諸
　　　法體性。能得自身得我得人。無有是處。】</經>
　　舍利弗！如來何故說有念處？如來於經中說有四念處，一身念處，觀身不淨。
二受念處，觀受是苦，三心念處，觀心無常。四法念處，觀法無我。當知身受心法
，及不淨苦無常無我，皆因緣生法，無自體性。小乘人不得佛本懷，竟謂實有身受
心法，實有不淨苦無常無我。小乘人縱破身見，但僅破人我執，斷煩惱障。未破法
我執，未斷所知障。
　　所以佛接著說，我於經中雖說四念處，但未說得四念處者，能得諸法體性，能
得自身，得我得人。若經中說得四念處者，能得諸法體性，能得自身，能得我得人
，則無有是處。
　　<經>【示法別相空故說四念處。四念處性無性無處。無念無說無有貪著。念性
　　　尚無何況念處。是故如來說名念處。】</經>　　　　　　　　　　　　　　　　 p-29
　　為示法別相空故，說四念處，身受心法，即法之差別相。身受心法，皆因緣所
生，體性本空。以體性空故，所以無念無說無有貪著。念性尚空，何況念處？不淨
是身念處，苦是受念處，無常是心念處，無我是法念處。是故如來說是假名念處，
非實有念處體性。
　　如果套金剛經的話，說念處，即非念處，是名念處也。
　　<經>【舍利弗。諸法若有決定體性。如析毛髮百分一者。是則諸佛不出於世。
　　　亦終不說諸法性空。】</經>
　　諸法實相，緣起性空，故無自己之體性。若有體性如析一根汗毛百分之一者，
則諸佛不出於世，亦終不說諸法性空。
　　諸佛為一大事因緣出現於世，一大事因緣者，為度一切眾生皆成佛也。度一切
眾生成佛者，令一切眾生皆證實相也。如果諸法有決定體性，則違實相無相之理，
故若諸法有決定體性，則諸佛不出於世，亦不說諸法性空。諸法性空，即無決定體
性。
　　<經>【舍利弗。諸法實空無性一相。所謂無相。如來悉見。如來以是說有念處
　　　。舍利弗。念處名為無處無非處。無念無念業。無想無分別。無意無意
　　　業。無思無思業。無法無法相。皆無合散。是故賢聖名為無分別者。是
　　　名念處。如來以是說有念處。隨順無所有故。名為念處。隨順念佛名為     p-30
　　　念處。】</經>
　　何以諸法實空無性，一相所謂無相？因為諸法因緣生，未曾有一法，不以因緣
有。法既以因緣有，故無自性，法無自性故空。空無分別，無形無相，故曰一相所
謂無相。如來悉知一切法空無性，一相無相，以如是故，如來說四念處。四念處即
因緣生法，所以四念處即空無性，一相無相。
　　舍利弗！念處空無性一相無相故，所以念處名為無處。處不可得，非處不可得
；念不可得，念業亦不可得。念業者，即不淨、苦、無常、無我。
　　無想者，想不可得；無分別者，分別不可得；意不可得，意業不可得。意業即
貪瞋癡也。
　　思不可得，思業不可得。思能令心造作，思業即身口意三業。思與思業，皆因
緣生法，空無性一相無相，故均不可得。
　　法尚不可得，無法何可得？相無合無散，以諸法無相，無相焉得有合有散？
　　是故了達一切法空無性一相無相之聖賢，名為無分別想者。是名念處，謂一切
賢聖，於四念處，知而無住，無分別想也。
　　以如是故，如來說有念處。如來為隨順無所有法，名為念處，為隨順念佛故，
名為念處。　　　　　　　　　　　　　　　　　　　　　　　　　　　　　　　 p-31
　　<經>【舍利弗。云何名為念佛。見無所有名為念佛。舍利弗。諸佛無量不可思
　　　議不可稱量。以是義故。見無所有名為念佛。實名無分別。諸佛無分別
　　　。以是故言。念無分別即是念佛。復次見諸法實相名為見佛。】</經>
　　舍利弗！云何名為念佛？見無所有法名為念佛。見無所有法者，即見實相也。
何為無所有？無所有者橫遍豎窮也。橫遍豎窮，即是無量不可思議不可稱量。以是
義故，見無所有名為念佛。故見無所有名為念佛者，非是落斷滅也。
　　真實名無分別。無分別者，即橫遍豎窮即空無性一相無相也。真實無分別，諸
佛清淨亦無分別，故念無分別即是念佛。無分別者，離虛妄見，離虛妄相，離一切
虛妄煩惱也。復次見諸法實相，名為念佛。諸法實相者，橫遍豎窮無生無滅無相無
為也。換句話說，見一切法無生無滅無相無為，名為念佛也。
　　<經>【何等名為諸法實相。所謂諸法畢竟空無所有。以是畢竟空無所有法念佛
　　　。】</經>
　　所謂實相，即是諸法畢竟空無所有。畢竟空無所有者，即橫遍豎窮，非是空無
斷滅也。
　　<經>【復次如是法中。乃至小念尚不可得。是名念佛。】</經>
　　如是實相法中，乃至小念不可得，名為念佛。實相法中，畢竟清淨橫遍豎窮無
有分別無有煩惱，名為念佛。於畢竟淨中，介爾有念便是妄想分別煩惱。故念佛心
中，應畢竟清淨，無有妄想，無有分別人我是非，無有一切煩惱，是名念佛也。　 p-32
　　我們見此經文，千萬不可把念佛作偏空會。當知念佛心，須是畢竟淨無所有，
橫遍豎窮，無絲毫妄想，無絲毫人我是非，無絲毫煩惱。決不是落入無想定，昧然
無知，決不是連念佛之念亦無。當知須是令佛之一念，橫遍豎窮無有分別。此即分
別一切法，不作分別想也。
　　分別一切法，則念茲在茲。不作分別想，則無餘雜念無絲毫煩惱。分別一切法
者念也，不作分別想者無念也。如是則念而無念，無念而念。全佛是心，全心是佛
矣。
　　念而無念，無念則不生不滅，豎窮三際，三世清淨。無念而念，念則普遍一切
，橫遍十方，十方清淨。三世清淨，假名無量壽。十方清淨，假名無量光。十方三
世一切清淨，即是一真法界，假名極樂淨土。故知於實相中，說西方時，十方皆西
方也。何以故？一真法界故。
　　<經>【舍利弗。是念佛法斷語言道過出諸念。不可得念是名念佛。舍利弗。一
　　　切諸念皆寂滅相。隨順是法。此則名為修習念佛。不可以色念佛。何以
　　　故。念色取相貪味為識。無形無色無緣無性。是名念佛。是故當知。無
　　　有分別無取無捨。是真念佛。】</經>
　　舍利弗！此念佛法，言語道斷，心行處滅。不可得念，即無分別想也。如是名
為念佛。此即慧思大師所謂，佛本是無，清淨則有也。於此可知，念佛法門，乃圓
頓大乘也。觀想、觀像、持名、實相四種念佛中，此是實相念佛。然持名一法，始 p-33
修時係借緣調心，持至一心不亂，即契實相。
　　舍利弗！一切諸法畢竟清淨，故一切諸念皆寂滅相，無生無滅無相無為。能隨
順如是法門者，名為修習念佛也。
　　當知不可以色相取佛，因為色是生滅法，不可以生滅有為之色相取佛也。
　　何以故？念色取相，是分別識。須是無形無色無緣無性，方名念佛也。是故當
知，無有分別，無取無捨，是真念佛。
p-34
</檔>
