<檔>
<篇>佛藏經描仿</篇>
<節>佛藏經描仿</節>
　　　　<節>念法品第三</節>
　　<經>【爾時舍利弗白佛言。世尊。云何為人亦說是法。為惡知識。世尊。云何
　　　為人亦說是法為善知識。】</經>
　　念法品者，即念實相法也。實相法空無性，無生無滅無相無為，乃至無念無分
別。
　　舍利弗問言，世尊！為何有人亦說如來非色相，是無所有，卻成惡知識。有人
亦說如來非色相無所有，而為善知識呢？
　　<經>【佛告舍利弗。若有比丘教他比丘。比丘汝今當知念佛事空念。所緣處是
　　　不應念。汝所念空念亦復空。是無性空能斷色想能斷取想。】</經>
　　佛告舍利弗，若有比丘，教餘比丘言，比丘！汝當知念佛事者，係空其所念。
凡有所緣處，不應生有所得心，不應著念。縱此無所得之空念，亦復不住亦復皆空
。
　　是故當知，若人一切無所住，不住色，不住空，不住有所得，不住無所得，不
生分別，無有取著，方名善知識也。
　　如是不住一切法，如實知一切畢竟空，方為無性空也。如是無性空，能斷色想
，能斷取想。
p-35
　　<經>【是人爾時不得無想何況於念。是人爾時都無所有寂滅無性。不集諸想滅
　　　一切法。是則名為修習念佛。】</經>
　　若有如是知者，爾時尚不得無所有想，何況能得於想念？此人爾時於一切法都
無所得，則一切法寂滅無性。乃能不集諸虛妄想，想滅則一切法皆滅。是則名為修
習念佛也。
　　<經>【念佛名為破善不善一切覺觀。無覺無觀寂然無想。名為念佛。何以故。
　　　不應以覺觀憶念諸佛。無覺無觀名為清淨念佛。】</經>
　　以念佛心無所住畢竟淨故，所以能破善不善一切覺觀。覺觀者，分別心也。分
別心者，想念也。無覺無觀，則一心不生分別，是即一心不亂也。故曰無覺無觀寂
然無想，是名念佛。
　　何以故？不應以覺觀分別心，憶念諸佛也。所以無覺無觀無分別心，名清淨念
佛。
　　<經>【於此念中乃無微細心心念業。況身口業。又念佛者離諸想。諸想不在心
　　　。無分別無名字無障礙。無欲無得不起覺觀。何以故。舍利弗。隨所念
　　　起一切諸想皆是邪見。】</經>
　　於此清淨一心念佛念中。乃至無微細心心所之意業動亂，何況粗顯之身口業？
　　又清淨一心念佛者，離諸取像想。心中無攀緣想，一心清淨念佛，無有分別，
不執著言語文字相，無欲念，無得失，乃至不起覺觀分別。何以故？隨所起心動念
p-36
起一切諸想，皆是邪見取相也。
　　如此一心清淨念佛，即都攝六根，淨念相繼境界也。
　　<經>【舍利弗。隨無所有無覺無觀無生無滅。通達是者名為念佛。如是念中無
　　　貪無著。無逆無順無名無想。】</經>
　　舍利弗！清淨念佛，須是隨順無所有，無覺無觀，無生無滅。當知一切無所有
，無覺無觀無生無滅，即是諸法實相也。通達如是實相法者，名為念佛。
　　如是實相念佛念中，一切法無性，無生無滅無相無為。所以如是念中，無貪無
著，無逆無順，無名無想。
　　<經>【舍利弗。無想無語乃名念佛。是中乃無微細小念。何況身口意業。無
　　　身口意業處無取無捨。無諍無訟無念無分別。空寂無性滅諸覺觀。是名
　　　念佛。】</經>
　　舍利弗！於此實相念中，無想無語乃名念佛。實相念中，乃至無微細小念，何
況粗身口意業？無身口意業處，身業處者，即殺盜婬處；口業處者，即惡口妄言綺
語兩舌處；意業處者，即貪瞋癡處。
　　於實相念中，無取無捨，無諍無訟，無念無分別，空寂無性，滅諸覺觀，是名
念佛。
p-37
　　<經>【舍利弗。若人成就如是念者。欲轉四天下地隨意能轉。亦能降伏百千億
　　　魔。況弊無明從虛誑緣起無決定相。】</經>
　　舍利弗！若人成就如是實相念佛者，欲轉四天下地，隨意能轉。謂成就實相念
佛者，意業即發通力，欲轉四天下地為琉璃等寶地，隨意能轉也。
　　亦能降伏百千億魔。何況弊無明，從虛誑緣起，無決定相。無明非有實體，乃
虛妄執著緣起幻有為實有，乃名無明也。
　　<經>【是法如是無想無戲論。無生無滅不可說。不可分別無闇無明。魔若魔民
　　　所不能測。但以世俗言說有所教化。而作是言。汝念佛時莫取小想。莫
　　　生戲論。莫有分別。何以故。是法皆空無有體性。不可念一相。所謂無
　　　相。是名真實念佛。所謂無生無滅無相無為。】</經>
　　此實相法，如是無想無戲論，無生無滅不可說，不可分別無闇無明。何故實相
法如此？以實相無相，清淨不動平等遍滿故，所以無想無戲論，無生無滅不可說，
不可分別無闇無明。
　　如是甚深微妙法，魔及魔民所不能測。以世俗言說，方有教化而作是言，汝當
念佛，莫取著於想，莫生有言無實的戲論，莫取相分別。何以故？諸法實相，畢竟
空，無有體性。不可憶念，一相所謂無相。如是念佛者，是名真實念佛。云何念是
p-38
名真實念佛？所謂無生無滅無相無為。
　　<經>【何以故。如來不名為色。不名為想。不名為念。不名分別。不逆不順不
　　　取不捨。非定非慧。非明非無明。如來不可說不可思議無相。汝今莫樂
　　　取相。莫樂戲論。佛於諸法無執無量。不見有法可執可量。是人於佛猶
　　　尚不可得。何況於念。舍利弗。如是教者名善知識。】</經>
　　何以故？如來不生不滅，非色、非想、非念、非分別、不逆不順、不取不捨、
非定非慧、非明非無明。因為色想……乃至明無明等，皆生滅法。
　　如來不生不滅無相無為，所以不可說、不可思議、無相。汝今莫取相，莫樂戲
論。汝若執著色、想……乃至明無明等，便是取相，便是戲論。當知如來於諸法，
無執無量。何以故？以諸法無所有不可得故。所以佛於諸法，不見有少法可執可量
。
　　若如是觀者，於佛尚且不得，何況有所得於念？舍利弗！如是教者，名善知識
。
　　<經>【第一義中無有決定。是善知識是惡知識。】</經>
　　於第一義中，法無決定。無有定法，是名無上菩提也。是善知識「是」惡知識
。應為是善知識「非」惡知識。
p-39
　　<經>【復次舍利弗。若有比丘教餘比丘。比丘汝當分別觀察諸法。亦復莫念法
　　　相。是比丘如是修習心無繫著。則能通達諸法一相。所謂無相。是人猶
　　　尚不生法想。況我人想。】</經>
　　復次舍利弗！若有比丘教餘比丘言，比丘！汝當分別觀察諸法，卻莫念法相。
此即所謂分別一切法，莫取相作分別想。亦即經云，知法不住法。
　　此比丘依教修習，心無繫著，則能通達實相，諸法一相所謂無相。此人尚且不
生著法之想，何況著我想人想？
　　<經>【舍利弗。於意云何。念法想者。是人能滅一切法不。不也世尊。】</經>
　　舍利弗！取相念法想者，能滅一切法不？舍利弗答言，不也世尊！以此人執著
諸法有相故。
　　<經>【舍利弗。如樹無根能有枝葉華果實不。不也世尊。如是舍利弗。若人不
　　　得諸法根本。是人能生諸法想不。不也世尊。】</經>
　　世尊先舉譬喻，而後法說。
　　如樹無根，則無枝葉花果。法亦如是，法無根本，何以故？諸法無生無滅無相
無為。若有根本，必是有生有滅有相有為。以諸法無根本，無生無滅無相無為，所
以是人不取相生於法想。
p-40
　　<經>【舍利弗。若人不得不念法想。是人能滅一切法不。不也世尊。是人不得
　　　於法不得法相。不得於滅。亦不分別無生無滅。是人爾時不生不滅。不
　　　名得涅槃者。亦復不名無得涅槃。舍利弗。如是教者名善知識。第一義
　　　中無善知識無惡知識。舍利弗。若人成就如是相者。世間希有。得不顛
　　　倒真實見故。是為正見。】</經>
　　舍利弗！若人不得法想，不念法想，是人能滅一切法不？不也世尊！
　　因為不起得法想，不起念法想，即是法不可得無所有。法若無所有，云何可滅
？故舍利弗答曰不也世尊。
　　此人不得於法，不得法相不起憶念，不得於生不得於滅，亦不分別執著無生無
滅。是人爾時即證不生不滅之實相。證實相者，如實知一切法無生無滅無相無為，
不可住著不可分別，畢竟無所有不可得。所以不名得涅槃者，亦復不名不得涅槃。
因為涅槃尚不可得，無涅槃云何可得？舍利弗！如是教者，名善知識。
　　舍利弗！若人成就如是實相法者，於世間希有難得，此人不顛倒真實見故，是
為正見者。
　　<經>【復次舍利弗。正見者。名為正作正行正道正解。無有顛倒如實而見。是
　　　故如來說名正見。舍利弗。若有眾生無有顛倒如實觀者。則有正見。若
　　　生我想人想眾生想者。當知是人皆是邪行。舍利弗。佛及弟子。不說有
p-41
　　　我。不說有人。不說眾生。不說壽命。不說斷常。是故佛及弟子。名為
　　　正見。】</經>
　　見實相者，乃有正見。正見為本，方有正作正行正道正解，無有顛倒，於一切
法如實而見。是故如來說如是見者，名為正見。
　　是故舍利弗，眾生若無顛倒，如實見者，則有正見。若取我相生我想，取人相
生人想，取眾生相生眾生想，則為邪見邪行。故佛及弟子，不說有我人眾生壽命，
不說有斷有常。是故佛及弟子，名為正見者。
　　<經>【何以故。正觀不顛倒故。舍利弗。一切凡夫於此事中無能入者。何以故
　　　。一切凡夫都無正見。但有隨順正見得柔順忍。不能如實。舍利弗。是
　　　名正見邪見差別。如實見故名為正見。】</經>
　　何以故？佛及弟子，正觀不顛倒故。一切凡夫則不然。所以一切凡夫都無正見
，以一切凡夫皆取相生見故。一切凡夫但隨順世間相，於世間相我人眾壽相，柔順
安忍，不能如實見。
　　舍利弗！是名正見邪見之分別，如實見是名正見。
　　<經>【見世樂因增長財利是世間正見。是皆欺誑不免生死。舍利弗。佛說世間
　　　正見。是說懈怠下劣者法。賢聖不作是念。此是正見此是邪見。】</經>
　p-42
　　一切凡夫，以為見世間樂因，增長財利，是為正見。所以一切凡夫，唯名利是
圖。佛說如是見者，皆為欺誑，不免生死輪迴，佛稱世間正見──名利之見，皆懈
怠下劣之法。為賢聖所不取，乃至賢聖不作是念，此是正見，此是邪見。因為一切
法不可得一切法無相，對法對相而立見，既然一切法不可得無相，所以見亦不立。
不見一切法，若正若邪。不見一切相，若我相人相眾生相壽者相。經云不見一切法
，則見般若波羅蜜。故曰賢聖不作是念，此是正見，此是邪見。
　　<經>【所以者何。一切諸見皆從虛妄緣起。舍利弗。若作是念此是正見。是人
　　　即是邪見。舍利弗。於聖法中拔斷一切諸見根本。悉斷一切諸言語道。
　　　如虛空中手無觸閡。諸沙門法皆應如是。】</經>
　　所以者何？凡所有見，皆是虛妄。一切法皆從緣起，若知緣起無性，不生見著
，便入圓成實。若執諸法實有而生見著，便落遍計執。所以若定執此是正見，此是
邪見，如此見便是邪見也。
　　所以於聖法中，拔一切諸見根本。一切諸見根本者，乃諸想也。如云想為見根
，受為愛本。
p-43
　　於聖法中，斷一切言語道，如於虛空，手無觸礙。佛最後說，出家人法，皆應
如是。沙門者，出家人也。
p-44
</檔>
