<檔>
<篇>佛藏經描仿</篇>
<節>佛藏經描仿</節>
　　　　<節>念僧品第四</節>
　　<經>【舍利弗白佛言。世尊。何等為聖眾。舍利弗。若有人能信解通達一切諸
　　　法無生無滅無起無相。成就如是忍尚不得我。況得須陀洹斯陀含阿那含
　　　。況得阿羅漢況復得法。況得男女何況得道。況得如是等事。是名聖眾
　　　。是亦不得。】</經>
　　眾者大眾僧也，於大眾僧中，賢聖者為聖眾。例如聖眾有四，即聲聞緣覺菩薩
佛。凡是向位（例如聲聞中初果向二果向三果向四果向）得位（例如聲聞中初果二
果三果四果），皆為聖眾。
　　然今經所言聖眾者，係指契入實相者而言。如云若人能通達一切法無生無滅無
起無相，即實相也。
　　成就如是無生忍者，尚不得我，況得須陀洹斯陀含阿那含阿羅漢？尚不得我，
況得於法？況得男相女相？況得於道？尚不得我，況得我所如是等事？若能如是者
，是名聖眾。即此聖眾，亦不可得。如是於一切法皆不可得，即得無上菩提。
　　<經>【復次舍利弗。眾生少能信解無生無滅無相法者。若能信解無生無滅無相
　　　法者。心無顛倒共相知解。以法和合不受後有。知諸世間但從虛妄緣起
p-45
　　　。是人則更不住是身。以是因緣說名聖眾。】</經>
　　復次舍利弗！眾生少能信解實相，若能信解無生無滅無相法者，心便無顛倒。
便於和合共相法，如實知解，不受後有。
　　何故於和合共相法如實知解，便不受後有呢？因為和合共相法不可得故，所以
不受後有。何以故？法若和合而有共相而有，當是未和合時無有，未共時無有。如
果未和合即有，未共即有，便無須和合有共相有了。所以定知未和合未共時無有。
然未和合未共時無有，「無」和合而後變成有，不合道理。同時「無」云何和合？
云何共？所以此實顛倒，妄受後有。
　　是知一切世間，但從虛妄緣起生。法從緣起，便無自性，故知其虛妄。此人如
是信解，則不住身見我見，以是因緣名為聖眾也。
　　<經>【是人於是語言亦復不得謂諸名相。但集無相無戲論事。是名僧寶應受供
　　　養。得無顛倒真實義故。是人以是方便念僧是事亦空。舍利弗。如是教
　　　者名善知識。】</經>
　　是人於語言相，不復取著，知語言文字只是名相而已。當知名相非是法性義理
，何故名相非法性義理？因為語言雖更而法性不改，文字雖焚而義理不燼，所以名
相非法性義理。故但集無相無戲論之義理，是名僧寶，應受供養。如是之人，無有
顛倒，得真實義故。此人以是方便，是名念僧。雖云念僧，此念僧之念亦空，亦不
p-46
執著故。如是教者名善知識。
　　<經>【舍利弗。斷一切語言道。名為聖眾。何以故。於聖法中所因語言說真實
　　　義。如是語言亦不可得。是故當知斷諸語言。名為聖眾。】</經>
　　斷語言道，名為聖眾。何以故？於聖法中無有語言，所謂真實義無言，因語言
而顯真實義。只此一語，亦是名相，無真實義可得。是故當知，斷諸語言，名為聖
眾。
　　<經>【舍利弗。或有人言若於此中無有言說無有定者。何名為僧。舍利弗。我
　　　於此中有如是<答>答。</答>眾僧名為示如實事。此事決定亦不可得。俱同一學一
　　　忍一味。是事亦以世俗語故說。非第一義。第一義中無有定實名為僧法
　　　常不壞者。聖人若說言有是法。是即為污。】</經>
　　舍利弗！或者有人疑問言，若於聖法中，無有言說無有定者，何名為僧？因為
有言說所指於是人者，是人方名為僧。若無言說，若無所指，何人名為僧？既無所
指之僧，云何念僧？
　　佛自作答言，舍利弗！我有如是<答>答。</答>眾僧者只是假名，為顯示如實事。眾僧之
名，顯示如實事者，何也？眾僧顯示者，和合也。此和合之事，是因緣生法無有定
性，所以亦不可得。
　　眾僧者，如水乳合，一學一忍一味。依今經則知，一學一忍一味者，實相一印
也。眾僧唯學實相法，實相以外總非正法，故曰一學。眾僧唯安忍於實相，故曰一
p-47
忍。佛所說法，一相一味，所謂實相。如大海水，同一鹹味，故曰一味。然此一學
一忍一味之實相，亦係以世俗語言方便而說，非第一義。於第一義中，一切法相皆
是無常，皆念念壞滅。故無有定實常不壞法，名為僧者。聖智之人，不說有定法，
若說定有是法者，是即為污，即非聖者也。
　　<經>【所以者何。若人作是分別。是男是女。是天是龍是夜叉是乾闥婆是鳩槃
　　　茶。是法是非法。作是分別已得種種事。得種種事故作是言。是坐是臥
　　　是行是住。聖人得諸法實相故。亦不分別是男是女。是天是龍乃至是法
　　　是非法。不分別故不得種種法。不得種種法者。能作是說是坐是臥是行
　　　是住不。不也世尊。】</經>
　　諸法實相一相，所謂無相，所以一切法本無分別。若人作是分別，是男是女，
是天龍八部。男女者，人也。天龍八部者，非人也。若人分別是法，是非法。作如
是分別已，於種種事相生有所得心。而作是言，是坐是臥是行是住。如此分別者，
皆非正見。
　　聖人得諸法實相，便不作如是分別，不分別是男是女，是天龍等，乃至是法是
非法。以不分別故，便於種種事相。不生有所得心。舍利弗！聖人於種種事相無所
得，能作是念，是坐是臥是行是住不，舍利弗答言，不也世尊！
　　<經>【舍利弗。若人言是男是女。是天是龍乃至是法是非法。是人所說非虛妄
　　　耶。虛妄世尊。舍利弗若不入是虛妄者。名為聖眾。不顛倒故名為聖眾
p-48
　　　。】</經>
　　舍利弗！若人分別是男是女，是天是龍乃至是法是非法。是人作如是分別，其
所說者，是否虛妄呢？舍利弗答言，是虛妄也。
　　佛告舍利弗言，若人不入此虛妄者，是名聖眾。不虛妄，自然不顛倒，不顛倒
者，是名聖眾。換句話說，如實知一切法，無生無滅無相無為，無分別不可得，即
是聖眾。若作是念，一切法有生有滅有相有為，有分別有所得，即是虛妄即是顛倒
也。
　　<經>【舍利弗。所有不善所有可知所有可得。如是一切諸不善法。皆以名相為
　　　本。此賢聖法中斷諸名相。】</經>
　　舍利弗！所有不善法。即是所有法可知可分別，所有法皆可得。此有所得心，
即生一切不善法。而此一切不善法，皆以假名相為本。所以於賢聖法中，斷諸名相
。
　　<經>【又不念名相不得名相。云何當言是聖是眾。斷諸名相名為聖眾。若有法
　　　處可破可斷。賢聖法中無名無相無有語言。斷諸語言無有合散。】</經>
　　再者，若無名相，不憶念名相，不得於名相，云何可言說是聖是眾？若言是聖
是眾，豈非名相嗎？當知斷諸名相，不執名相者，名為聖眾也。因為有法處，方可
破可斷，然賢聖法中，非但無法，乃至無名無相無有語言，故聖眾不可破也。而是
斷語言道，於語言道無諍，是名聖眾也。無有合散者，語言道尚無，云何語言道可
p-49
合可散？
　　<經>【若言無僧則破聖眾是亦不得所謂名相虛妄想故。著種種邪見。因是邪見
　　　更受後身。貪著諸見則五陰生。】</經>
　　根據以上理由，若謂無僧，便破聖眾。以不破聖眾故，所以應行念僧。然而聖
眾二字，亦是名相，亦是虛妄想。
　　眾生不會真實義，唯分別名相，所以著種種邪見。以種種邪見故，以致落入業
果報更受後有身。由於貪著諸邪見故，則後五陰身，相續而生。
　　<經>【舍利弗。五陰皆是虛妄貪著。是名惡道是名邪見。】</經>
　　舍利弗！五陰皆空，皆由虛妄貪著而生。故是名惡道，是名邪見。因為以五受
陰身落入生死，故名惡道。
　　<經>【賢聖眾者無有此事。但知虛妄緣故起於三界。知是事故名為聖眾。】</經>
　　賢聖眾中，無有惡道，無有邪見。聖眾者，如實知以虛妄因緣而起於三界。三
界既以虛妄緣起，故曰三界如空花。
　　<經>【舍利弗。凡所有見於聖眾中皆不可得。謂我見眾生見壽命見。人見男見
　　　女見。天見地獄見畜生見餓鬼見。陰入界見。貝聲見鼓聲見。地聲見水
　　　火風聲見。持戒聲見毀戒聲見。正道聲見邪道聲見。垢聲淨聲。禪定三
p-50
　　　昧八聖道聲。須陀洹果斯陀含果阿那含果阿羅漢果聲見。解脫聲見得果
　　　聲見。佛聲見法聲見僧聲見。滅聲見涅槃聲見。舍利弗。是名虛妄音聲
　　　等見。賢聖眾者。於第一義不得是見。通達種種音聲一相。所謂無相。
　　　無違無諍成就不顛倒法忍故。名為聖眾。】</經>
　　舍利弗！於聖眾中，凡所有見皆不可得。因為對相始有見，然一切法無相，云
何有見？故曰凡所有見，於聖眾中皆不可得。
　　諸如我見、眾生見、壽命見、人見、男見、女見、天見、地獄見、畜生見、餓
鬼見、五陰十八界十二入見、吹貝聲見、鼓聲見、地水火風聲見、持戒毀戒聲見、
正道邪道聲見、垢淨聲見、禪定三昧八聖道聲見、初果二果三果四果聲見、解脫聲
見、得果聲見、佛法僧聲見、滅度聲見、涅槃聲見等。
　　此之諸見，皆取虛妄相所生，故是虛妄音聲等見。當知凡所有相凡所有見，皆
是虛妄也。賢聖眾中，無如是等虛妄諸見。於第一義中，不得如是虛妄諸見。於第
一義中，種種音聲一相所謂無相。無違無諍成就不顛倒法忍故，名為聖眾。
　　<經>【舍利弗。是不顛倒法忍即是無相。無相故無取無捨無逆無順無生無滅。
　　　是中自然歸滅。】</經>
p-51
　　舍利弗！此不顛倒法忍，即是實相無相。以無相故，所以無取無捨，無逆無順
，無生無滅。是中自然歸滅者，謂本來寂滅，不復更滅也。
　　<經>【無修無壞無起無得。不分別此彼故心常捨離。】</經>
　　於此不顛倒法忍中，無修無證，無壞無起亦無所得。亦不分別彼此，故心常捨
離諸相。
　　<經>【所以者何。於是忍中無此岸無彼岸。無分別無非分別。通達無相成就是
　　　忍。名為聖眾。破和合故名為聖眾。】</經>
　　所以者何？於此不顛倒法忍（實相法忍）中，無生死此岸，無涅槃彼岸，無分
別亦無非分別。以於實相中，一切法不可得故。
　　通達實相無相，則成就是忍。如是成就者，名為聖眾。破和合故，名為聖眾。
何故破和合名為聖眾？有相法方有和合，無相法云何和合？故華嚴云，法非和合不
和合，以和合不和合，俱不可得故。
　　<經>【舍利弗。我餘經說。若人見法是為見我。如來非法亦非非法。何以故。
　　　調達愚人及諸外道。皆以色身見佛。】</經>
　　佛於餘經中說，若人見法，即為見佛。何以故？諸法無相無為，若見諸相非相
，即見如來。見諸相非相者，見諸法實相也。
p-52
　　若見諸法實相，當亦見實相諸法，以色即空，空即色故。見諸法實相，則相不
可得。見實相諸法，則非相亦不可得。不得於相，則見佛法身。不得於非相，則見
佛報化身。所以如來非法，非非法。諸法實相，則如來非法。實相諸法，則如來非
非法。
　　調達者，提婆達多也，佛之堂弟，屢謀害於佛。調達愚人，及諸外道，以色身
取佛。
　　<經>【舍利弗。如來不應以色身見。亦復不應以音聲見。舍利弗。若人以色身
　　　見佛。是去佛遠。所以者何。佛不名見色名為見佛。舍利弗。若人能見
　　　諸法無相。無名無觸無憶無念無生無滅。無有戲論不念一切法。不念涅
　　　槃不以涅槃為念不貪涅槃。信解諸法皆是一相。所謂無相。舍利弗。是
　　　名真見佛。】</經>
　　若以色見佛，以音聲求佛，是人行邪道，不得見如來也。
　　佛不名見色，名為見佛。應譯作：佛不言見色，名為見佛。
　　舍利弗！見法實相無相，無名無觸，乃至不念一切法，不念涅槃，不以涅槃為
念，不貪著涅槃。自見諸法無相，至不念一切法，是離凡夫見；自不念涅槃，至不
貪涅槃，是離二乘見。
　　離於凡小之見，信解諸法一相所謂無相，是名真見佛也。
　　<經>【謂一切法無求無戲論無生。於此事中亦不念不分別。是名見佛。若有人
　　　於此法中無憶想分別。無取無捨無貪無違。無想無想業。不貪言說。知
p-53
　　　法假名。皆無所有。斷語言道。無有差別亦無戲論。是名無生無想行者
　　　。於世間中名為聖眾。】</經>
　　信解一切法一相，所謂無相，於是知一切法無求無戲論無生。亦不念不分別一
切法無求無戲論無生，如是則名見佛也。若人於此法中，無憶想分別……乃至無有
差別，無有戲論，是名無生無想行者，於世間名為聖眾。
　　無想無想業。於境取相，心中所現之影相曰想，由想而生煩惱，由煩惱造業曰
想業。
　　知法假名。一切法無非因緣生，法由因緣有，便無自性，法無自性是無此法。
故一切法唯是假名，無實體性。
　　<經>【舍利弗。見何法故名為見佛。所謂無想。無分別無戲論。不受一切法。
　　　若以空門若寂滅門若離門。不念見不得見。是事亦不得。所謂名字。是
　　　處亦不得。所謂涅槃。】</經>
　　舍利弗！見何法名為見佛？所謂一切法無取相想著，無起心動念分別，無名相
等戲論，不受一切法，是名見佛。何故不受一切法？因為一切法空，一切法寂滅，
一切法離相，所以不受一切法。於中不以意根憶念而見，亦不以五根現前得而見之
。此不念見不得見，亦是假名，無實事可得。是彼岸涅槃處，亦唯是假名，亦不可
得。不見一切法，不得一切法，是名見佛也。
p-54
　　何故如此？因為佛法身不生不滅，無相無分別，不可見不可得。而橫遍十方，
豎窮三際，等同虛空。故不見一切法，則為見佛也。
　　<經>【何以故。舍利弗。我尚不念涅槃。云何當說汝等當念涅槃當得涅槃。舍
　　　利弗。若人得涅槃者。是人不隨如來出家。隨六師出家。舍利弗。當知
　　　是人為是法賊入我法中。當知是人污辱我法。當知是人為是大賊。如大
　　　城邑中有大賊。】</經>
　　以涅槃唯是假名，無實法可得，佛尚不得涅槃，汝等比丘，云何說當得涅槃？
　　是故當知。於實相中本無涅槃可得，而聲聞乘人說得涅槃，無得而言得，是故
佛呼為增上慢人。
　　舍利弗！若人自謂得涅槃者，是人不隨佛出家，是隨外道六師出家。
　　外道六師者，一富蘭那迦葉，二末伽梨拘賒梨子，三刪闍夜毗羅胝子，四阿耆
多翅舍欽婆羅，五迦羅鳩馱迦旃延，六尼犍陀若提子。
　　當知是人為法賊入我法中，污辱我法，於我法中是為大賊。
　　<經>【所以者何。如是癡人尚不得涅槃。何況我人。舍利弗。如是癡人我以手
　　　遮。非我弟子。不入眾數。我非彼師。舍利弗。若知諸法無生無滅無念
　　　無想。得是法忍者尚不得涅槃。何況我人。舍利弗。佛說如是名為見法
　　　。能見是事名為見佛。】</經>
p-55
　　所以者何？如是癡人不知，涅槃尚不可得，何況我相人相？
　　舍利弗！如是癡人執取名相，我以手遮，非我弟子，我非彼師。如果得諸法實
相，無生無滅無念無想忍者，如實知涅槃尚不可得，何況我相人相？佛說是人名為
見實相法，名為見佛。
　　<經>【舍利弗。云何名為佛。一切法如不異不壞。是名如來。若人於是法中無
　　　有疑悔。是名聖眾。】</經>
　　舍利弗！一切法如，不異不壞，是名為佛。所謂「如」，謂一切法不二不異也
。一切法云何不二不異？一切諸法緣起無性，以無性故，所以不二不異。一切法既
無差別體性，故不異不壞、清淨平等、不動遍滿、無來無去，是名如來也。若人於
此如如法，不異不壞、清淨平等、不動遍滿、無來無去法中無有疑悔，是名聖眾。
　　疑者不信，悔者無決定心，信而復疑曰悔。
　　<經>【舍利弗。過去世中有一癡人不識獼猴。入一大林見獼猴群叢聚一處。是
　　　人曾聞有忉利天。便謂為是忉利諸天。即出樹林還本聚落。多人眾中作
　　　如是言。汝等曾見忉利天不。眾人答言。未曾見也。即時語言。我已得
　　　見。汝欲見不。皆言欲見。即將大眾詣彼林中示獼猴群。汝等觀此忉利
　　　諸天。眾人皆言非忉利天。此是獼猴樂住林中。汝癡倒故不識獼猴。又
p-56
　　　亦不識忉利諸天。舍利弗。是人空將大眾詣彼林中。】</經>
　　以獼猴喻，以況不知三寶者。於實相中，三寶即無生無滅無相無為也。亦即大
乘常住三寶。
　　<經>【如是舍利弗。於未來世當有比丘至白衣家作是言。汝欲見佛聖眾聽佛法
　　　不。中有白衣信佛法者。皆言欲見聽受佛法。舍利弗。中有白衣貪樂語
　　　言入於塔寺。有諸比丘好於言說能通諸經。依止語言樂於文飾。是諸沙
　　　門隨順為說。謂是真道。但充眾數如放牛人。但樂讀經不入真際。但悅
　　　人意貴於名利。善巧世事不淨說法。但能巧語行世間道。無有威德破涅
　　　槃因。捨聖默然不樂禪定。晝夜常好談論諍訟。臥厚被褥尚無一念隨順
　　　禪定。何況能得成沙門果。是人睡眠常與俗心相應。初夜後夜不修順忍
　　　樂於下法。】</經>
　　以法合譬。為佛弟子，不應樂貪語言，語言者戲論也。依止語言，樂於文飾，
非隨順沙門法。
　　但充眾數，如放牛人。但濫芋充數，混跡僧眾中。如放牛人，只記牛群頭數，
不識牛也。
　　如是比丘亦復如是，但讀經文，不入教理。但能悅取人意，不淨說法，求世名
利。
　　不淨說法者，只求名相文飾，不入教理也。但以巧語行世間道，無有威德，破
涅槃因。
　　佛告比丘，比丘應行二法，一聖說法，二聖默然。依今經所言，聖說法聖默然
，均應不離實相。聖說法者慧也，即實相一切相。聖默然者定也，即實相無相。
p-57
　　戲論比丘，既不能聖說法，復不能聖默然，定慧不具。只知談論諍訟、臥厚睡
眠，不得道果。此人睡眠時，常與俗心相應，初夜後夜，不修順中道忍，樂於下劣
之法。
　　<經>【是人亦多得供養衣服飲食。何以故。是人常為惡魔所攝樂淺近語。於第
　　　一義不能勤學。不能誦持第一深經。聞則驚畏捨於淳濃而取糟粕。有諸
　　　凡夫見得利養。生貪著心作是念言。我等亦當習是言論。舍利弗。是人
　　　捨於無上法寶墮在邪見。是沙門旃陀羅。】</經>
　　是人亦多得供養，是人為魔所攝，樂淺近語，不識第一義，不能誦持深經。有
諸凡夫，亦樂其言論。是人捨無上法，墮在邪見。
　　<經>【有諸白衣往詣其所。如此惡人而為說法。以利養故稱讚於佛及法與僧。
　　　但求活命為財奴僕。】</經>
　　有諸白衣，亦往其所求法，此惡人為利養故，亦故意讚佛法僧。此人但求活命
，為財奴僕。
　　<經>【貪重衣食讚己所樂。若行布施得生天上。於佛法中施為下法。讚以為最
　　　而作是言。大施因緣得生天上。】</經>
　　此人貪重衣食，讚己所樂，其所樂者，貪求供養，唯讚布施。謂白衣言，布施
功德第一，得生天上。
p-58
　　何故於佛法中，施為下法？因為財施之果，報在人天，不出三界，故為下法。
此人卻讚為最上，故是不淨說法。
　　<經>【不知語言不解義趣。但知初入淺近下法。貪著我人捨第一義。舍利弗。
　　　如是說法。或時有人生信出家。與諸惡人而共和合。不能勤求第一深義
　　　。】</經>
　　此人不解語言因緣而有是假，不解義理無性是空。但知初入淺近下法。例如布
施得生天上，即是初入淺近下法。此人貪著我相人相，棄捨第一義。
　　舍利弗！如是不淨說法之比丘，或時亦有人於彼邊生信出家，與此惡人而共和
合。但只能貪著我相人相，不能勤求第一深義。
　　<經>【有所得者說有我人壽者命者。憶想分別無所有法。於阿毘曇修路中自
　　　為議論。或說斷常或說有作或說無作。】</經>
　　似此輩有所得者，說有我人眾生壽命相。於無所有法，畢竟空法，而生憶想分
別。於阿毗曇（論也）修路（經也）中，自為議論。不順佛語，作自意語。云何
作自意語？或偏說斷、偏說常，或偏說有作、偏說無作。不知一切法隨緣無性，無
性隨緣。隨緣無性，即諸法實相。無性隨緣，即實相諸法。以隨緣無性故，則非斷
非常，非有作非無作。以無性隨緣故，則亦斷亦常，亦有作亦無作。如是無有定法
p-59
，方為無上菩提也。
　　<經>【舍利弗。我法爾時多外道法。令諸眾生正見心壞。如是舍利弗。我清淨
　　　法以是因緣漸漸滅盡。舍利弗。我久在生死受諸苦惱所成菩提。是諸惡
　　　人爾時毀壞。】</經>
　　舍利弗！爾時我法中，多雜外道法，令諸眾生壞正見心。我清淨佛法，以此因
緣漸趨滅盡。舍利弗！我無數劫受無量苦惱所成就無上菩提，爾時此諸惡人，毀壞
無餘。
　　<經>【舍利弗。若有比丘。不能捨是有所得見我見人見。不解如來隨宜所說。
　　　而言決定有我人法。如是之人。我則不聽受一飲水。】</經>
　　舍利弗！若有比丘，不捨有所得見，不捨我見人見。於如來隨宜方便說法，不
能信解。
　　云何如來隨宜說法？如來為隨順世俗言說，於無分別法，隨宜分別解說；於無
我人眾壽相法，隨宜分別說我人眾壽。雖說我人眾壽，而實無我人眾壽。何以故？
以諸法無非實相故。
　　此人不解如來隨宜說故，於是執著言，決定有我法人法。如是取相之人，我不
聽許受一飲水之供養。
　　<經>【或時是人得聞空法。信心清淨而不驚疑。即便還應導引眾人入實相義。
　　　便應出家受具足戒。何以故舍利弗。若人不捨如是見者。是名外道。】</經>
p-60
　　若如是人，或有時聞畢竟空法，信心清淨。便應度化餘人，入於實相，此人便
應出家受具足戒。舍利弗當知，若人不捨有所得見者，是名外道。
　　<經>【舍利弗。我以世俗因緣假說有我。非第一義。若有人言。我亦復以世俗
　　　因緣而說有我。是人若能通達無生無滅無相之法。與我所說不相違者。
　　　是我弟子。】</經>
　　佛以世俗因緣，假說有我，非第一義中實有我也。若有人亦以世俗因緣而說有
我，同時通達無生無滅無相之實相法，不違佛之所說，是乃佛弟子也。
　　<經>【舍利弗。若有人言。如來何故隨世因緣。於無我法而說有人。如來不應
　　　為世間故作不實語。又諸經中多說有人。佛所說者不應虛也。舍利弗。
　　　應答是人。佛說諸法皆空無主無性。但是虛妄非第一義。如來不以第一
　　　義故。說有我人。聖人言說無所貪著。無智慧人無與佛等亦無過者。】</經>
　　若有人疑問曰，佛何故隨世俗因緣，於無我法而說有人（應為而說有我）？彼
人認為佛不應隨順世間，而作不實語，佛不應於諸經中，而說有人﹝我﹞。
　　舍利弗！當答是人，佛以二諦說法，以世俗諦因緣假說有我。此語言之我是因
緣有，「我」以因緣有，則無自性，則空無主，故但是虛妄假名，非第一義也。如
來不以第一義而說有我有人。
p-61
　　故知聖人言說，無所住著，諸法實相，則我說無我。實相諸法，則無我說我。
說我時，我即無我，故說我不住於我。說無我時，無我即我，故說無我不住無我。
無智慧人則不然，說我則住著於我，說無我則住著於無我。所以無法與佛相比，當
然更無超過佛者，所以不應以凡夫見，測度於佛。
　　<經>【舍利弗。如來智慧不可思議。以是智慧知眾生心。寧當有人與佛等者。
　　　佛為大龍大法之王。不應難言。佛說有人一切世間常共我諍。我常不與
　　　世間共諍。舍利弗。說有我者甚可哀愍。此中無法亦無有我。多有眾生
　　　不解如來隨宜所說。違逆法寶多墮惡趣。】</經>
　　舍利弗！如來智慧不可思議，能知一切眾生心心所法，佛為大龍，為大法王，
無人能與佛等。不應難言，佛說有我有人。一切世間常與佛諍，佛則不與一切世間
共諍。因為佛如實知，一切法無生無滅無相無為無諍故。
　　一切眾生說有我者，實可憐愍。因為於實相中，無法無人無我也。多有眾生不
解如來隨宜說法，違逆法寶，多墮惡道。
　　<經>【舍利弗。我知邪見而不為邪見。能知邪見者即是正見。舍利弗。邪見終
　　　不變作正見。見不知見。】</經>
　　佛言，我知邪見，所以不為邪見。能知邪見是邪見者，即是正見。舍利弗！邪
見終不能自己變為正見。何以故？因為見不知見故。
p-62
　　見能見物，而不能自知。猶如指能觸物，而不能自觸。所以妄者不自知其為妄
，邪見者不自知其為邪見。或者有人會問，若邪見者能自知其為邪見有何過？假使
邪見者能自知其為邪見，勢將眾生自能成佛，勿須佛度化矣。
　　<經>【舍利弗。諸佛如來阿耨多羅三藐三菩提。一切世間所難得信。我於諸天
　　　一切世間。是最可信非不可信。舍利弗。我所說法為至彼岸。是中亦無
　　　至彼岸者。我所說法為盡諸行。是中亦無盡諸行者。我所說法為寂滅故
　　　。是中亦無有寂滅者。我所說法為滅度故。是中亦無有滅度者。我所說
　　　法為解脫故。是中亦無有解脫者。我所說法為諸智故。是中亦無有諸智
　　　者。我所說法為淨垢故。是中亦無有淨垢者。】</經>
　　實相即是佛無上菩提，無上菩提甚深微妙，故為一切世間難信之法。佛言我是
真語者實語者如語者不異語者不誑語者，所以我於諸天一切世間，是可信的，非是
不可信的。
　　舍利弗！我所說法，是諸法實相，無生無滅無相無為，無我人眾壽相，無有分
別。所以我所說法，為至涅槃彼岸，但亦無至彼岸者；為盡諸造作行，但亦無盡諸
行者；是寂滅，但亦無寂滅者；是滅度，但亦無滅度者；為解脫，但亦無解脫者；
我所說法為諸智者故說，但亦無有諸智者可得；我所說法，為淨除諸垢染故說，但
亦無有淨除垢染者可得。
p-63
　　如是不得一切法，即得阿耨多羅三藐三菩提。
　　<經>【舍利弗。如來為天說法亦無有天。為人說法亦無有人。為眾生說法亦無
　　　有眾生。舍利弗。如來說明及與解脫。是中無明及與解脫。我說念佛佛
　　　不可念。我說空行空不可行。亦不可念。舍利弗。是名如來所說經法章
　　　句。是中無有說者。】</經>
　　如來心無所住，不取於相故，所以雖為天人說法，而無天相人相可得；雖為眾
生說法，而無眾生相可得；雖說明及解脫，而無明及解脫相可得；雖說念佛，而佛
本是無，清淨則有，所以佛不可念；雖說空行，而空不可行，亦不可念。舍利弗！
是名如來所說經法章句，是中無有說者。
　　<經>【諸惡人等得此章句為他人說。亦復以我為師。無有如來聖眾功德。而自
　　　為僧數。舍利弗。譬如獼猴群不似忉利天。如是眾惡人。不似我聖眾。
　　　舍利弗。是諸惡人。但以音聲語言。自謂沙門。似如癡人見獼猴群謂忉
　　　利天。】</經>
　　此諸惡人等，得此章句，只取名相，不會實義為他人說。亦以我為師，但不會
佛旨，無有如來及聖眾之功德，本非僧數，而自言為僧數。譬如愚人，將獼猴況忉
利天。
　　如是等惡人，不似我及聖眾。是諸惡人，不會佛法真義，但取音聲言語相，自
稱沙門。如彼癡人，見獮猴群謂是忉利天。
p-64
　　<經>【舍利弗。中有出家人喜樂問難。得值善師為說名色寂滅語言道斷。無起
　　　無失。通達無相。得聞如是無生無滅無相之法。不驚畏者。當知是人已
　　　曾供養無量諸佛。能知我法可名聖眾。】</經>
　　舍利弗！其中若有出家人，為求了達深義，喜樂問難。若得遇善師，為說名色
寂滅（名色寂滅，即名相寂滅），言語道斷，無起無止，無得無失，通達無相法。
是人得聞如是無生無滅無相之法，深信不疑不驚不畏。當知是人已曾供養無量諸佛
，能知我實相法，可名聖眾。
p-65
</檔>
