<檔>
<篇>佛藏經描仿</篇>
<節>佛藏經描仿</節>
　　　　<節>淨戒品第五之一</節>
　　<經>【佛告舍利弗。破戒比丘有十憂惱箭。難可堪忍。比丘成就十憂惱箭。則
　　　於佛法不可滋味憎說法者不樂親近。】</經>
　　斥責破戒比丘。破戒比丘，於佛法不可滋味。憎惡說法者，不樂親近說法者。
　　<經>【何等為十。舍利弗。破戒比丘見僧和合不生喜心。何以故。和合布薩必
　　　驅我出。是惡比丘自知有過常懷憂惱。於持戒者瞋恨不喜。舍利弗。是
　　　名破戒比丘初憂惱箭。必墮惡道。】</經>
　　何等為十憂惱箭？一破戒比丘不喜見大眾僧和合。何以故？大眾僧和合布薩（
布薩者，僧每半月舉行一次，共同說戒，檢討違犯，當眾悔過）破戒比丘違背戒律
，恐僧呵責驅出，所以不喜僧眾和合布薩。
　　此比丘自知有過，常懷憂惱，於持戒比丘瞋恨不喜。
　　<經>【復次舍利弗。破戒比丘眾所憎惡不欲親近。如惡牛利角人所捨遠。是惡
　　　比丘自知有過常懷憂惱。舍利弗。是名破戒比丘二憂惱箭。必墮惡道。】</經>
p-66
　　二復次破戒比丘，為大眾僧所憎惡。因為惡比丘猶如惡牛利角，無故牴人，所
以眾所遠離。破戒比丘，自知有過，常懷憂惱。如是破戒比丘，必墮惡道。
　　<經>【復次舍利弗。破戒比丘逢見比丘眾。自知不同惡心捨離。懷愧恥故不能
　　　入眾。舍利弗。是名破戒比丘三憂惱箭。必墮惡道。】</經>
　　三復次破戒比丘，逢見比丘，自知己破戒與眾不同，於是惡心離開。心懷愧恥
，不能入眾，必墮惡道。
　　<經>【復次舍利弗。破戒比丘毒惡心盛不可化喻。猶尚無有外道戒法。況於淨
　　　戒。以其破戒因緣人不親近。舍利弗。是名破戒比丘四憂惱箭。必墮惡
　　　道。】</經>
　　四復次破戒比丘，毒惡心盛，不可化導諭明道理。尚不具外道戒法，何況佛之
清淨戒法？以其破戒因緣，人不親近。
　　<經>【復次舍利弗。破戒比丘以他財物自養其身。我說此人為重擔者。所以者
　　　何。行者得者應受供養。破戒比丘非是行者非是得者。是故舍利弗。破
　　　戒比丘當於百千億萬劫數。割截身肉以償施主。若生畜生身常負重。所
　　　以者何。如析一髮為千億分。破戒比丘尚不能消一分供養。能消他衣
　　　服飲食臥具醫藥。】</經>
　　五復次破戒比丘，空消信施，以他人財物而自活命。我說此人欠施主債，為負
重擔者。所以者何？行者得者應受供養。修行佛道者為行者，於佛道中有得益為得
p-67
者，若方便言，持淨戒比丘為行者也。
　　破戒比丘，非是行者非是得者，不應受供養。是故破戒比丘，當於百千萬億劫
，割截身肉，以償施主之債。或生畜生中，身常負重，如牛馬等，以償施主之債。
　　所以者何？如析一髮為千億分，破戒比丘，尚不能消一分供養，（為況字之
誤）能消他人四事供養？
　　<經>【舍利弗。破戒比丘著聖法服。猶尚不應入寺一步。何況得受一飲之水。
　　　乃至床榻。何以故。舍利弗。如是惡人於天人中是為大賊。一切世間皆
　　　應遠離。舍利弗。是敗壞人即是怨家。如來悉聽一切世間皆至我所。破
　　　戒之人如來手遮。非我弟子。何況一日住我法中。】</經>
　　破戒比丘，雖著聖法服，尚不應入寺一步與眾共住，何況能受人供養？如是惡
人是為大賊，即是怨家。非我弟子，何況一日住我法中？
　　<經>【舍利弗。譬如死人死蛇死狗最為臭穢。清淨諸天欲遊戲時。不應得見若
　　　見則遠。如是舍利弗。破戒比丘如彼三屍臭穢不淨。智者遠離不與同事
　　　布薩自恣。】</經>
　　自恣，夏安居後，於七月十六日，僧眾齊集，如法任人舉過曰自恣。
p-68
　　<經>【舍利弗。破戒比丘於我法中為是不吉。持戒比丘見此破戒即時遠離。何
　　　以故。若破戒比丘手所觸物及所受物。於持戒者則為毒惡。舍利弗。正
　　　使三屍臭穢滿地。我能於中行四威儀。不能與此破戒比丘須臾共住。何
　　　以故。舍利弗。是為沙門中卑陋下賤。為沙門中朽壞弊惡。為沙門中
　　　糠。為沙門中垢。為沙門中濁。為沙門中污。為沙門中曲。為沙門中
　　　。為沙門中失聖道者。如是人等。於我法中出家求道而得重罪。舍利弗
　　　。如是之人於我法中。為是逆賊。為是法賊。為是欺誑詐偽之人。但求
　　　活命貪重衣食。是則名為世樂奴僕。】</經>
　　苦責破戒比丘。四威儀，行住坐臥。須臾，很短時間，一日一夜有三十須臾。
　　<經>【舍利弗。譬如黃門非男非女。破戒比丘亦復如是。不名在家不名出家命
　　　終之後直入地獄。舍利弗。譬如蝙蝠欲捕鳥時則入穴為鼠。欲捕鼠時則
　　　飛空為鳥。而實無有大鳥之用。其身臭穢但樂闇冥。舍利弗。破戒比丘
　　　亦復如是。既不入於布薩自恣。亦復不入王者使役。不名白衣不名出家
　　　。如燒屍殘木不復中用。】</經>
　　蝙蝠具鳥鼠之形，無鳥鼠之用。人欲捕鳥，則入穴為鼠。人欲捕鼠，則飛天為
鳥。用責破戒比丘也。
　　<經>【如是比丘。無有戒品定品慧品解脫品解脫知見品。但有具足破淨戒品。
　　　不能出大微妙音聲。戒聲定聲慧聲解脫聲解脫知見聲。但出毀戒弊惡音
p-69
　　　聲。與諸同惡俱出惡聲。但論衣服飲食床臥。受取布施樹木華果。為貴
　　　人使。及論國土吉凶安危戲笑眾事諸不善語。常於日夜伺求塵染。比丘
　　　如是。身業不淨口業不淨意業不淨當墮地獄。】</經>
　　戒定慧解脫解脫知見，五分法身也，破戒比丘無五分法身之品類。
　　舉破戒比丘之罪過。
　　<經>【舍利弗。是破戒比丘樂於闇冥。如彼蝙蝠。聞說正經以為憂惱。所以者
　　　何。如實說故。世間之人不喜實說但樂順意。如是比丘於說法者心不清
　　　淨。重更為罪增益地獄。舍利弗。是名破戒比丘五憂惱箭。必墮地獄。】</經>
　　破戒比丘樂於闇冥者，不樂正法，樂邪法也。故聞正經宣說無生無滅無相無為
之實相法，則生憂惱。不喜聞如實之說，但樂順己之意，取著名相。故於說正法之
法師，起貪瞋癡，心不清淨。以是之故。重新更造罪業，增益地獄。此為破戒比丘
第五憂惱箭。
　　<經>【復次舍利弗。破戒比丘無有羞恥。諸根散亂成就不淨。身口意業不淨威
　　　儀。所著衣服皆不如法。好喜妄語不能護口。心常馳騁染於垢穢。舍利
　　　弗。如新瓦器盛以屎尿臭爛膿血。後去不淨著栴檀香。復去栴檀如是瓦
　　　器有何等氣。世尊。是新瓦器先盛屎尿臭氣堅著。唯有臭氣無栴檀香。
　　　舍利弗。人以清淨信等諸根出家學道。遇惡知識而隨其教。舍利弗。何
p-70
　　　等為惡知識。惡知識者。常好調戲輕躁無羞。言語散亂不攝諸根。心不
　　　專一癡如白羊。親近如是惡知識者。失須陀洹果斯陀含果阿那含果阿羅
　　　漢果。乃至失於生天之樂。況涅槃道。但能修集破法罪業。與破法者而
　　　共從事。是人成就不淨身業不淨口業不淨意業不淨持戒。身死之後入於
　　　惡趣。云何惡趣。惡趣名為地獄畜生餓鬼阿修羅道。】</經>
　　六復次破戒比丘，無有羞恥。諸根散亂，眼耳鼻舌身屬身口二業，意根造意業
，故曰諸根散亂，身口意業不淨威儀。
　　所著衣服，皆不如法。（比丘所著三衣，體──質料，色──顏色，量──長
短，皆須如法。）此是略言身業不淨。好喜妄語，不能護口，此是略言口業不淨。
心常馳騁，染於垢穢，此是略言意業不淨。
　　諸如犯殺盜婬業，身業不淨。犯惡口妄語綺語兩舌業，是口業不淨。犯貪瞋癡
業，是意業不淨。
　　如新瓦器，舉譬喻。新瓦器最易吸收水分，故先盛臭穢，已飽受臭氣，後盛香
物，不能再受香氣。
　　人亦如是，以淨信出家，體如素質，如果遇惡知識教以邪教，如白染皂不易改
也。
p-71
　　何等為惡知識？惡知識者，常好調戲，輕躁無羞，言語散亂，不攝諸根，心不
專一，癡如白羊。若親近如是惡人為友，便失聖者初二三四果，乃至失凡夫生天之
樂，何況能得涅槃道？
　　如果遇惡知識，但能修集破法罪業，只能與破法者和合共住。此人三業不淨，
死墮惡趣。地獄餓鬼畜生阿修羅，所謂四惡趣也。
　　<經>【復有惡道如阿由勒蟲。婆伽羅目呿蟲。浮彌修遮迦蟲。修脂目迦蟲。是
　　　人多生此諸蟲中。】</經>
　　阿由勒等諸蟲，未見翻譯。
　　<經>【舍利弗。是人隨惡知識。若生人中父母生離死亡喪失。親里衰惱國土破
　　　壞。生八難中捨八樂處。多欲怒癡常好戲調輕躁無羞言語散亂。不能攝
　　　心癡如白羊。為貪欲瞋恚愚癡所壞。聾盲瞎手腳攣躄。共惡知識生無
　　　佛處。若值佛世目不喜見。不喜聞法不與佛眾而共和合。起是惡業。惡
　　　人共生樂下劣法。於正見中生邪見想。於邪見中生正見想。是名下欲下
　　　忍下慧。舍利弗。下慧之人。終不能為厭離滅道涅槃生心。】</經>
　　八難，三惡道為三，四北鬱單越，五長壽天，六盲聾瘖啞，七世智辯聰，八佛
前佛後。
　　多欲怒癡，多貪瞋癡也。
p-72
　　不與佛眾而共和合，不與佛僧而共和合也。
　　終不能為厭離滅道涅槃生心。終不能為厭離生死，於寂滅道涅槃而生心也。
　　<經>【舍利弗。遇惡知識而得如是諸衰惱患。有是相貌。是人聞是諸深經法。
　　　驚疑怖畏如墮深坑。則墮大罪深坑塹中。何以故。舍利弗。如經中說。
　　　破戒比丘有大重罪。】</經>
　　明破戒比丘罪相。
　　<經>【何因緣故名為破戒。破所受戒難可教語。行無常准多所違逆。常行貪著
　　　多雜糅行。貪瞋癡行樂諸雜語。名為破戒。復有樂多事務。樂多諷誦。
　　　樂多睡眠。所言不順無有次第。說不清淨貪著我人壽者命者。是故名為
　　　弊惡比丘。不知節量。不知沙門法。不知婆羅門法。樂行醫術販賣求利
　　　。樂為國使污染諸家。樂與白衣給使作務。以諸樹葉華果奉上。好為白
　　　衣說外道法。心常捨離出世間法。】</經>
　　以下說破戒事相，茲擇要釋之。
　　多雜糅行。多混雜之行，不清淨也。
　　樂諸雜語。散心雜話也。
　　樂多事務。樂多為俗務也。欲成佛道，須絕凡俗緣務。故天台二十五前方便，
即有絕緣務。
p-73
　　樂多諷誦。樂多諷誦者，亦為禪定障也。
　　不知節量。比丘於衣於食，應知節量。舍利弗自言，日食五口六口，飲水足以
支身。律制人若供養衣服，應受質料下者，價值不可過量。
　　污染諸家。於白衣家歌舞獻技，或以僧物送禮，均為污家惡行。
　　以諸樹葉花果奉上。比丘不得以僧園花果送與白衣。
　　與白衣說外道法或說世間法，而不說佛法，即為破戒。其餘文義明顯，不贅述
。
　　<經>【未滿二十受具足戒。受戒事中有諸不具。形體缺少不應於法。受生米穀
　　　錢帛金銀。不順教誨拒逆師命。不自知身不知他人。不能分別貴賤差品
　　　。好喜妄語貪著戒取。行事散亂心不專一。面有瞋相慳貪不信。不識恩
　　　義多懷貪欲。睡眠戲調疑悔瞋恨。覆藏罪惡。好自專執。嫉諂曲無所
　　　慚愧。自大放逸憍慢我慢大慢邪慢。好行欺誑讚美其身。多作方便開利
　　　養門。陵踐白衣偽現親厚。因勢得財以誇眾人。毀破戒品定慧解脫品。
　　　解脫知見品。於佛法眾心不定信。不信業報貴於現利。謂無後世多諸疑
　　　悔。志性淺弱常好驚怖。】</經>
　　佛制滿二十歲，方得受具足戒，未滿二十者，受戒不得戒。
　　律制諸根不具足者，形體缺少者，不應受具足戒。
p-74
　　律制比丘，手不執金錢，托缽乞食，故不受生米穀。
　　貪著戒取。戒取者，貪著外道邪戒。
　　覆藏罪惡。不肯發露懺悔也。
　　讚美其身。希圖供養也。
　　陵踐白衣。好遊白衣家。
　　志性淺弱，常好驚怖。聞大乘法，心不生信，驚疑怖畏也。
　　<經>【舍利弗。是名弊惡比丘。如是癡人於我法中。便是屎尿臭穢不淨。是人
　　　成就身口意業命不清淨故。命終之後墮在惡道入大地獄。如是比丘。諸
　　　佛如來及弟子眾。常所遠離。餘好道者求滅度者。亦皆不近。舍利弗。
　　　譬如旃檀置不淨器同於不淨。不復任用。】</經>
　　斥責破戒比丘，囑好求佛道者，好求滅度者，不應親近破戒比丘。
　　<經>【如是舍利弗。若在家出家親近是人習效所行。亦破戒品不久同惡。顏色
　　　毀悴破失威儀。命終之後生地獄中。】</經>
　　無論在家或出家者，若親近破戒比丘，習效其所行，不久亦破戒品，同於其惡
。既破戒品已，顏色毀悴破失威儀。命終後生地獄中。
　　<經>【舍利弗。如是惡人諸佛如來及弟子眾。并餘求道好滅度者。皆所遠離。
　　　舍利弗。譬如栴檀置不淨器。不復任用。如是舍利弗。若在家出家雖以
p-75
　　　塗身猶雜不淨。舍利弗。此惡比丘亦復如是。雖坐眾中著聖法服。然是
　　　比丘惡相猶現。梵行比丘見此不淨遠而不近。見他遠離心則瞋恨。以是
　　　因緣死入地獄。舍利弗。是名破戒比丘六憂惱箭。必墮地獄。】</經>
　　若在家出家，雖以塗身，以香料塗身也。
　　破戒比丘雖著法服，於眾中坐，然破戒惡相猶現。清淨梵行比丘，遠而不近。
　　破戒比丘，見他人遠離，心生瞋恨。以此因緣，死入地獄。是為破戒比丘，六
憂惱箭。
p-76
</檔>
