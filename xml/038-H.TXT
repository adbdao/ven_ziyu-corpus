<檔>
<篇>佛藏經描仿</篇>
<節>佛藏經描仿</節>
　　　　<節>淨法品第六</節>
　　<經>【佛告舍利弗。昔迦葉佛豫記我言。釋迦牟尼佛多受供養故。法當疾滅。
　　　舍利弗。我法實以多供養故。後當疾滅。】</經>
　　賢善劫中，第一小劫至第八小劫無佛。第九小劫出四尊佛，第一尊佛，號拘留
孫如來。第二尊佛，號拘那含牟尼如來。第三尊佛，號迦葉如來。第四尊佛，號釋
迦牟尼如來。第九小劫進入末劫，更無佛出世。俟第十小劫，出一尊佛，即彌勒如
來。所以迦葉佛，應是世尊前一尊佛。
　　其實世尊於賢善劫中出世，乃方便示現，所謂千百億化身釋迦牟尼佛也，非是
世尊於賢善劫中始成佛也。如梵網經云，我來娑婆八千返。大般涅槃經云，西方去
此娑婆世界四十二恆河沙諸佛國土，有世界名曰無勝，釋迦牟尼佛，於彼成佛。法
華經更云，我於塵點劫前已成佛。
　　世尊供養豐盛，佛入山林中，豐盛供養車載隨之。以致佛法後當疾滅。
　　<經>【舍利弗。譬如貧人得大寶藏心則大樂。如是舍利弗。未來世中多有比丘
　　　。親進白衣受其供養。漸相狎習而與執事。心便歡喜以為悅樂。猶如貧
p-107
　　　人得大寶藏。如是癡人貴於世利世樂奴僕。若見比丘多人供養。心便謂
　　　之得阿羅漢。見少知識便謂惡人。】</經>
　　如貧人得寶者，用喻癡人貴於世利也。律制比丘，不得為白衣作使，應以法化
，清淨自活。若見比丘下，責淺見之人。
　　<經>【如是比丘。為利養故捨上佛道。隨所樂者即成其事。舍利弗。如來於今
　　　為癡人說如是等經。何以故。破戒比丘聞說是經則生悔心當還持戒。不
　　　作大賊受他供養。舍利弗。若有比丘得聞是經。心不清淨不喜不樂。是
　　　則名為弊惡比丘。何以故。舍利弗。淨戒比丘無法不樂。若說布施。若
　　　說持戒。若說忍辱。若說精進。若說禪定。若說智慧。若說如是厭畏經
　　　法心皆喜樂。】</經>
　　如是比丘，為利養故，捨上佛道。應為捨「無」上佛道。隨順白衣所樂者，而
成其事。
　　如來現在，為此癡人，說此佛藏經。何以故？冀破戒比丘聞說此經，生懺悔心
，當還持戒，不作大賊而受他供養。
　　吾人誦經至此，應深深仰體世尊慈悲本懷也。
　　若有比丘得聞是經，心不喜樂，當知即是弊惡比丘。因為淨戒比丘，聞說六度
，聞佛說如是訶責比丘，令人厭畏之經，心皆喜樂。感佛慈悲，感佛大恩故。
p-108
　　<經>【舍利弗。有三種人。聞說是經心則憂惱。何等為三。一者破戒比丘。二
　　　者增上慢人。三者不淨說法。復有三種人聞如是經心則憂惱。何等為三
　　　。一者人見。二者命見。三者我見。】</經>
　　舍利弗！有三種人，聞說此經心生憂惱。一破戒比丘，以佛訶責破戒故。二增
上慢人，以佛訶責有所得故。三不淨說法者，以佛訶責取相說法故。復有三種人，
聞是經心生憂惱。一取著人見者，二取著生死壽命見者，三取著我見者。
　　<經>【舍利弗。我今明了告汝。如好善知識。以慈愍心為人求利求樂求安隱。
　　　汝等一心聽受我語。常求善利心勿放逸。】</經>
　　舍利弗！若欲作好善知識，以慈愍心，為眾生求利求樂求安隱。安隱者涅槃之
別名。汝等當一心信受我語，依教奉行。常求善利，心勿放逸。善利者，今生樂利
，後生樂利也。求善利者，求無上佛道也。
　　<經>【舍利弗。不淨說法者。有五過失。何等為五。一者自言盡知佛法。二者
　　　說佛經時。出諸經中相違過失。三者於諸法中心疑不信。四者自以所知
　　　非他經法。五者以利養故為人說法。舍利弗。如是說者。我說此人當墮
　　　地獄不至涅槃。】</經>
　　不淨說法者有五過，一自言於佛法，盡能如實知。二於講經時，以自意語出經
中相違過失。有些人不知佛以二諦說法，於凡說有為實，是世俗諦，於聖說空為實
p-109
，是第一義諦。不淨說法者，只知取相，不會其義，竟謂經文矛盾。三於諸法實相
，心疑不信。四以自意語，虛妄批評經法錯誤。五以圖利養，為人說法。不淨說法
者有此五過，當墮地獄，不至涅槃。
　　<經>【復次舍利弗。說法比丘處在大眾。信樂法者為敷高座。捨佛正法而說外
　　　道嚴飾文辭。我久勤苦求是法寶。而此惡人捨置不說。但以經中相違語
　　　義。互相是非不順正法。於聖法中高心自大。隨意而說為求利養。】</經>
　　信樂佛法者，為說法比丘敷師子座。此人處高座上，不說佛正法，竟說外道戲
論嚴飾文詞。世尊感歎言，我無量劫來，勤苦所求之無上法寶，此惡人捨置不說，
但以經中相違語義，互相是非，不能隨順正法。於佛聖法之中，自視高明，高心自
大，議經是非。為求人尊崇，貪求利養故，隨自意而說。
　　<經>【舍利弗。若比丘說法雜外道義。有善比丘勤求道者。應從坐去。何以故
　　　。舍利弗。有信白衣敷置高座。不應演說外道語義。若不去者非善比丘
　　　。亦復不名隨佛教者。】</經>
　　舍利弗！若比丘雜外道義說法時，求佛道之善比丘，應即離去。何以故？有對
佛法淨信之白衣，為說法比丘敷置高座，說法比丘，不應演說外道語義。若不起去
者，不名善比丘，亦不名隨佛教者。 p-110
　　<經>【舍利弗。說法甚難。如是說者。我說此人名為外道。尼犍弟子非佛弟子
　　　。是說法者命終之後。當生尼犍子道。何等是尼犍子道。邪見是尼犍子
　　　道。何等為邪見。謂是地獄畜生餓鬼。】</經>
　　舍利弗！或者有人說，佛法甚深甚難，不易演說。如是說者，佛說此人名為外
道。是尼犍外道弟子，非佛弟子。如是說法者，命終後當墮尼犍子道。何為尼犍子
道？謂為邪見。何為邪見？謂為地獄畜生餓鬼。換言之，謂佛法甚難而不演說，只
說外道語義者，當墮三塗。
　　<經>【何以故。舍利弗。身未證法而在高座。身自不知而教人者。必墮地獄。
　　　舍利弗。如是因緣如來悉知。我諸弟子。以種種門種種因緣種種諸見。
　　　滅我正法。】</經>
　　身未證法者，自身於法，無解無修無證也。自不證法，自不知法，而在高座為
人說法。不說佛之無上法，而說外道義法，必墮地獄。
　　舍利弗！如是因緣，如來悉知。如來滅後，我諸弟子，以種種道門、種種因緣
、種種我見偏見邪見，破滅我之正法。
　　<經>【舍利弗。若有眾生。聞如是經第一義空無所有法。心歡喜者。當知是人
　　　真我弟子。】</經>
　　此佛藏經所說，即是正法。正法者，第一義空，無所有法也。若有眾生聞如是
法，心生歡喜者，當知是人真是佛之弟子。
p-111
　　<經>【舍利弗。過去世有五百盲人行於道路。到一大城飢渴乏極。令一盲人在
　　　外守物。餘者入城乞索飲食。未久之間有一誑人。至守物者所語言。咄
　　　人何以獨住。答言。我有多伴入城乞食。誑人語言。汝為知不。彼間大
　　　施衣食瓔珞花香雜物。隨意可得。汝若須者將汝詣彼。答言。可爾。誑
　　　人將盲小離本處盡奪其物。諸盲乞食得已而還。誑人復語諸盲人言。汝
　　　等得值大會施不。答言。不值。誑人語言。汝等所得可置於此。我將汝
　　　等詣大施會。諸盲盡共留物一處。隨誑人去。誑人盡將五百盲人。臨大
　　　深坑而語之言。此地平好有大施會。汝等各可迴面東行受他施物。即便
　　　一時墮坑而死。】</經>
　　此舉譬喻以明貪著利養，學外道書，猶如群盲，為誑人所欺，墮坑而死。
　　<經>【舍利弗。當來比丘好讀外經。當說法時莊校文辭令眾歡樂。惡魔爾時助
　　　惑眾人障礙善法。若有貪著音聲語言巧飾文辭。若復有人好讀外道經者
　　　。魔皆迷惑令心安隱。若有比丘修佛法者令生疑惑。咸使眾人不復供養
　　　。或有比丘若二若三已讀佛經。便使令求外道經法。先自看者讚言善好
　　　。是諸人等。為魔所惑覆障慧眼。深貪利養看諸外書。猶如群盲為誑所
　　　欺。皆使令墮深坑而死。舍利弗。諸生盲人即是比丘。捨佛無上道求外
　　　道經書。誑人是惡魔。深坑是邪道。舍利弗。如群盲人捨所得物。欲詣
　　　大施而墮深坑。我諸弟子亦復如是。捨衣食而逐大施求好供養。以世
　　　利故失大智慧。而墮深坑阿鼻地獄。】</經>
p-112
　　此段文用合上譬。舍利弗！佛滅度後，當來之世，有比丘好讀外經，說法時莊
校文詞，討眾歡喜。魔便助惑聽法眾人，障礙菩提善法。
　　或有貪著音聲語言巧飾文詞者，或有好讀外道經者。魔皆迷惑，以魔力故，令
其心得安樂。若有比丘修佛法者，便令對佛法心生疑惑，並且令眾人不復供養於他
。
　　或有少數比丘，若二若三，已讀佛經者，便誘使令求外道經法。若有比丘先看
外道經法者，以不解佛經義理故，便讚外道經法善好。這些人被魔所惑，障智慧眼
，不識邪正。同時貪於利養，看外道書。猶如群盲，為誑人所欺，墮坑而死。
　　生盲者，出生即盲也。舍利弗！生盲之人，譬如好讀外道經書之比丘。誑人者
，譬如惡魔。深坑譬如邪道。我滅度後，諸弟子亦復如是，捨沙門粗衣粗食，妄欲
隨逐大施主，求美好供養。以貪世利故，失大智慧墮阿鼻獄。
　　<經>【復次舍利弗。不淨說法者。不知如來隨宜意趣。自不善解而為人說。是
　　　人現世得五過失。餘人不知。唯得天眼比丘。及諸天所知。何等為五。
　　　一說法時心懷怖畏恐人難我。二內懷憂怖而外為他說。三是凡夫無有真
　　　智。四所說不淨但有言辭。五言無次第處處抄撮。是故在眾心懷恐怖。】</經>
p-113
　　復次不淨說法者，不知如來隨宜說法。彼自不善解，而為他人不如實演說。
　　如來成就甚深未曾有法，唯有一佛乘，無二亦無三。法華云，佛所成就第一希
有難解之法。唯佛與佛乃能究盡諸法實相。諸法實相者，所謂諸法如是相、如是性
、如是體、如是力、如是作、如是因、如是緣、如是果、如是報、如是本末究竟等
。佛於一佛乘，方便隨宜意趣而說三乘。一乘是實，三乘是權。佛雖說三乘，實是
一乘，三乘人不解，謂一乘為三乘耳。
　　不淨說法者，現世得五種過失。除得天眼比丘，及諸天所知，其餘諸人不知。
何等為五？一說法時心懷怖畏，恐人問難。何以故？不淨說法比丘，不能如實解諸
經義，恐人問難，不能回<答>答。</答>二內懷憂怖，外為他說。何以故？自無正知見，故內
懷憂怖。以無正知見故，外為他人不淨說法。三是凡夫，無有真智慧。四所說不淨
，但有言詞，而無實義。五言無次第，不如道理，處處抄錄撮取別人的語句。以自
無實學故，所以處於眾中，心懷恐怖。
　　<經>【如是凡夫無有智慧心無決定。但以憍慢微小因緣求於名聞。疑悔在心而
　　　為人說。是人長夜自受貪欲瞋恚愚癡毒箭。何以故。舍利弗。是人不能
　　　定知諸法。而為他說。心不喜樂若樂速失。舍利弗。我知不淨說法有此
　　　過咎不得正道。是事一切比丘不知。諸天不知。唯我乃知。】</經>
p-114
　　此是凡夫，無有智慧，心於正法無決定信。但以貢高憍慢，不孝敬父母師長，
不信因果。借微小因緣，求於名聞利養。對於正法，或疑而不信，或旋信旋悔。以
不淨不正之法，而為人說。
　　是人長夜，自受三毒之箭。因為此人不能定知諸法實相，以不實之法而為他人
說。於諸法實相，心不喜樂，或者有時信樂，旋即速失。
　　舍利弗！我知不淨說法者，有此過咎，不得正道。一切比丘不知，諸天亦不知
，唯我乃知。
　　以上五種過失，事相淺顯故，得天眼比丘及諸天能知。無有智慧，心於諸法實
相無決定信，義理深隱故，唯佛一人乃知。
　　<經>【復有不淨說法。比丘不解如來隨宜所說。而為他人說。諸經中無我無人
　　　無眾生無壽命。而是人自以論辭說言。有我有人有眾生有壽命。即為謗
　　　佛謗法謗僧。謗三寶罪諸天世人所不能知。唯佛乃知。舍利弗。是人亦
　　　名不淨說法。我知其過。諸神通者及諸天眾皆不能知。唯佛乃知。】</經>
　　舍利弗！復有不淨說法比丘，不解如來隨宜說法。自既不解，而為他人說。諸
經中說無我、人、眾、壽，而不淨說法者，以自意語而興論議，說言有我人眾壽。
此即為謗佛謗法謗僧。如此謗三寶罪，諸天世人所不能知，唯佛乃知。
p-115
　　舍利弗！此取相說法者，亦名不淨說法。此人之過，諸神通者及諸天皆所不知
，唯佛乃知。
　　<經>【舍利弗。我今為汝譬喻解說。若人不知佛道義相。而為他人不淨說法。
　　　此人成就幾不善事。舍利弗。於意云何。閻浮眾生寧為多不。甚多世尊
　　　。舍利弗。若有惡人盡奪其命。是人得罪寧為多不。甚多世尊。如是癡
　　　人不知佛道。而為他人不淨說法。罪多於此。何以故。是人不淨說法破
　　　無上佛道。亦謗過去未來今佛。】</經>
　　舍利弗！若人不知佛法之義理及事相，便為他人不淨說法，此人成就幾許不善
事？我今以譬喻為汝說。
　　譬如閻浮提眾生，寧為多不？舍利弗答言甚多世尊！佛言若有惡人，盡奪此諸
眾生性命，是人得罪多不？舍利弗言，甚多世尊！佛言！若人不知佛法義相，而為
他人不淨說法，罪多於此惡人。
　　何以故？不淨說法者，破於阿耨多羅三藐三菩提，亦謗三世諸佛，故得罪甚多
。
　　<經>【何以故。舍利弗。若有過去諸佛。說一切法皆畢竟空。無我無人無眾生
　　　無壽者無命者。舍利弗。未來諸佛說一切法亦畢竟空。無我無人無眾生
　　　無壽者無命者。舍利弗。今現在十方恆河沙世界諸佛。說一切法亦畢竟
p-116
　　　空。無我無人無眾生無壽者無命者。】</經>
　　何以故？因為三世諸佛究盡諸法實相，皆說一切諸法畢竟空，無我無人無眾生
無壽命。當知諸法實相，實相無相，故一切諸法皆畢竟空，無我相，無人相，無眾
生相，無壽命相。
　　<經>【舍利弗。是名諸佛無上之法。謂一切法無有體性無所得空。本性寂滅無
　　　生無滅。無有性相自相皆空。如來但為斷諸憶想分別故說。而諸佛菩提
　　　無有分別。】</經>
　　舍利弗！是名諸佛無上菩提。所謂一切諸法，緣起性空，無有體性。無所得空
。無所得空者，於有無所得，於無無所得，於亦有亦無無所得，於非有非無無所得
。不得於生，不得於滅，謂本性寂滅。性不可得，相不可得，謂自相空，是謂第一
義空也。
　　如來為斷眾生之憶想分別，故隨宜分別而說法。其實諸佛無上菩提，本來寂滅
，無有分別。
　　<經>【舍利弗。何等為分別。謂分別者。我見人見眾生見壽見命見斷見常見。
　　　凡夫成就是諸分別。若人無有如是分別。能悉了知一切法空。無我無人
　　　無眾生無壽者無命者。如是念時心得歡喜。聞第一義空不驚不畏。是人
　　　則知五陰虛妄無有真實。知十二入十八界虛妄無有真實。】</經>
　　舍利弗！所謂分別者，即是我見人見眾生見壽命見、斷見常見等。凡夫之人，
成就如是諸見，成就如是諸分別。若人不取於相，無如是諸分別，便能了知一切法
p-117
空，無我無人無眾生無壽命。彼人如是思惟時，心生歡喜，聞第一義空不驚不畏。
彼人則知五陰十二入十八界，虛妄無有真實。
　　<經>【是人亦不分別涅槃不念涅槃。不言我能念涅槃。以法得寂滅而不分別。
　　　是法所寂滅處。亦不分別亦復不得。舍利弗。是名順忍。是人於是順忍
　　　第一義中。亦不得自相。】</經>
　　是人既不分別生死與涅槃，亦不憶念涅槃，亦不言我能憶念求得涅槃。因為法
本寂滅，而無分別，是法本不生故，所以無有所寂滅處，不可分別，不可得。舍利
弗！是人於第一義中，名得柔順忍。雖得柔順忍，但於柔順忍，亦不得自相。
　　<經>【舍利弗。何等是順忍相。所謂無相是順忍相。舍利弗。於意云何。若人
　　　於此順忍尚不得相。是人若得我相人相眾生相壽相命相者。無有是處。
　　　若人成就如是智慧。應受供養是名佛子。是名入不住定。舍利弗。是名
　　　佛法第一義門。謂無憶想分別無此無彼。】</經>
　　第一義空即是實相，向於第一義空名為順忍，故佛言無相是順忍相。
　　舍利弗！若人於此順忍尚不得相，何況得於我人眾壽相？若人成就如是無相智
慧，應受供養，是名佛子，是名入不住定。
　　不住法即無生法，入不住定者，得無生忍也。是名入佛法第一義門，門有出入
義。無憶想分別，無此無彼，即入佛法第一義門也。
p-118
　　<經>【而是癡人在大眾中說於邪見。自以憶想分別教人。此是佛法此是聖道。
　　　如是癡人。則為誹謗過去未來現在諸佛。如是癡人。名惡知識不名善知
　　　識。】</經>
　　以下責不淨說法之癡人。而此癡人，於大眾中，說於取相邪見。自以有所得心
，憶想分別而教人。謂此是佛法，此是聖道，皆有所得見。如是癡人，則是謗三世
佛，名惡知識，不名善知識。
　　<經>【舍利弗。怨雖奪命但失一身。如是癡人不淨說法。千萬億劫為諸眾生作
　　　大衰惱。是人癡冥覆佛菩提本心。貪著還復熾盛相續不斷。以貪著故往
　　　來五道。無善逕路生死不斷。是故舍利弗。不淨說法者得罪極多。亦為
　　　眾生作惡知識。亦謗過去未來今佛。】</經>
　　舍利弗！怨家雖然奪命，但失一身。如是癡人不淨說法，傷人慧命，千萬億劫
，為眾生作大衰惱。是人愚癡冥頑，障覆佛菩提心。不僅不得佛道，復以貪著熾盛
相續不斷故，往來五道，生死輪迴。五道者，除阿修羅道，餘天人鬼畜生地獄也。
　　於五道中，無善逕路﹝似為無善「徑」路﹞。無善徑路者，不生人天，但墮落
三塗也。是故舍利弗！不淨說法者，得罪極多，為眾生作惡知識，亦謗三世諸佛。
　　<經>【舍利弗。置此閻浮提眾生。若人悉奪三千大千世界眾生命。不淨說法罪
　　　多於此。何以故。是人皆破諸佛阿耨多羅三藐三菩提為助魔事。亦使眾
p-119
　　　生於百千萬世受諸衰惱。但能作縛不能令解。當知是人於諸眾生為惡知
　　　識。為是妄語於大眾中謗毀諸佛。以是因緣墮大地獄。教多眾生以邪見
　　　事。是故名為惡邪見者。舍利弗。我見人見眾生見者多墮邪見。斷滅見
　　　者多疾得道。何以故。是易捨故。是故當知。是人寧自以利刀割舌。不
　　　應眾中不淨說法。】</經>
　　舍利弗！莫以閻浮提為譬，縱然有人奪三千大千世界眾生性命，不淨說法者，
其罪猶較此為多也。何以故？因為不淨說法者，破諸佛無上菩提，為助魔事。亦令
眾生於百千萬世，在輪迴中，受諸衰惱。
　　不淨說法者，但能作縛，不能令解。於諸眾生，為惡知識。是妄語者，於大眾
中毀謗諸佛。以是因緣，墮大地獄。
　　不淨說法者，教多眾生以邪見事，是故名為惡邪見者。惡邪見即我人眾生見。
若人斷滅此惡邪見者，多能疾得無上道。
　　何以故？是易捨故。是轉易捨棄惡邪見，而向於無上道，故能疾得無上道。
　　是故當知，此人寧以利刀自割其舌，不應眾中不淨說法。
p-120
</檔>
