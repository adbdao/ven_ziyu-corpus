<檔>
<篇>佛藏經描仿</篇>
<節>佛藏經描仿</節>
　　　　<節>往古品第七</節>
　　<經>【佛告舍利弗過去久遠無量無邊不可思議阿僧祇劫。爾時有佛號大莊嚴如
　　　來應正遍知明行足善逝世間解無上士調御丈夫天人師佛世尊。】</經>
　　佛舉往古證今。有佛號大莊嚴，十號具足。如來應（文中漏一供字）正遍知明
行足善逝，此五號是自利。世間解無上士調御丈夫天人師，此四號利他。自利利人
、自覺覺他覺行圓滿號佛。十號具足，號曰世尊。
　　<經>【其佛壽命六十八百萬億歲。有六十八百萬億大弟子眾。其佛滅後舍利流
　　　布。如我滅後無有異也。正法住世亦五百歲。如我滅後無有異也。】</經>
　　其佛壽命六十八百萬億歲，有六十八百萬億大弟子，其佛滅後，舍利流布如釋
迦牟尼佛無異。正法亦住世五百歲，如釋迦牟尼佛無異。
　　釋迦牟尼佛正法像法末法三時年限，經中所說，略有不同。如賢劫經、摩耶經
，均謂正法五百年，像法一千年，未說末法。悲華經則謂，正法一千年，像法五百
年，亦未說末法。大乘三聚懺悔經（此經為律部所攝）謂，正法五百年，像法五百年
，亦未說末法。大悲經謂正法千年，像法千年，末法萬年。
p-121
　　彼佛正法住世五百年，若依賢劫經、摩耶經、大乘三聚懺悔等經，則與世尊無
異也。
　　<經>【其佛滅後大弟子眾。於中一日有百比丘入涅槃者。二百三百四百五百入
　　　涅槃者。一日之中或有十萬億比丘入涅槃者。如是展轉。其佛所有多知
　　　多識大神通眾。三月之中皆入涅槃。】</經>
　　大弟子眾證阿羅漢者，已得來去自如，各各取涅槃。正如世尊滅後，諸大弟子
亦多紛紛入涅槃。彼佛大弟子眾紛紛入涅槃故，以致多知多識大神通眾，人才凋零
。
　　<經>【舍利弗。大莊嚴佛正法流布。多諸天人所共供養。舍利弗。大莊嚴佛及
　　　大弟子滅度之後。漸多有人知沙門法安隱快樂出家學道而不能知佛所演
　　　說甚深諸經無等空義。多為惡魔之所迷惑。時說法者心不決定說不清淨
　　　。說有我人眾生壽命。不說一切諸法空寂。】</經>
　　大莊嚴佛正法流布期間，受天人供養。佛及大弟子眾滅度後，眾生知沙門法安
隱快樂。安隱者，得涅槃道也。於是多有出家者。以致份子複雜，不知佛經深義，
不知無等空義。無等空義者，第一義空也。多為魔惑，於佛正法，無決定信，多不
淨說法。說有我人眾壽，不說一切法性空。
　　<經>【其佛滅度百歲之後。諸弟子眾分為五部。一名普事。二名苦岸。三名薩
　　　和多。四名將去。五名跋難陀。】</經>
p-122
　　其佛滅後百年，弟子分為五部，一名普事，二名苦岸，三名薩和多，四名將去
，五名跋難陀。
　　<經>【舍利弗。此普事比丘。苦岸比丘。薩和多比丘。將去比丘。跋難陀比丘
　　　。是五比丘為大眾師。其普事者知佛所說真實空義無所得法。餘四比丘
　　　皆隨邪道。多說有我多說有人。】</經>
　　此五比丘，為大眾師。其中唯普事比丘，知佛所說真空義無所得法。其餘苦岸
、薩和多、將去、跋難陀等四人，皆隨﹝有本為墮字﹞邪道，此四人皆說有我有人
。說有我有人者，住心取相也。
　　<經>【舍利弗。普事比丘。為四部所輕無有勢力多人惡賤。四惡比丘多教人眾
　　　以邪見道。於佛法中不相恭敬。相違逆故以滅佛法。】</經>
　　普事比丘，為其餘四部所輕。少人信奉，無有勢力，被人所輕賤。其餘四比丘
，多教人以邪見道，不恭敬佛法。以違逆佛法故，以致毀滅佛法。
　　<經>【舍利弗。若有人知普事比丘所說空法信受不逆。我知此人曾於先世供養
　　　五千佛。有六十八億那由他人已入涅槃。何以故。舍利弗。此人於過去
　　　世諸佛所種諸善根。修習無所得空法應入涅槃。】</經>
p-123
　　舍利弗！若有人信受普事比丘所說空法，此人已曾供養五千佛。此等眾，已有
六十八億那由他人，入於涅槃。那由他譯為億，然其數不一，有云十萬，有云百萬
，有云千萬。
　　何以故？此人於諸佛所種諸善根，修習空法，應入涅槃。
　　<經>【舍利弗。是苦岸比丘。一切有比丘。將去比丘。跋難陀比丘。皆計有所
　　　得。說有我人眾生壽命徒眾熾盛。是四惡人多令在家出家住於邪見。捨
　　　第一義無所有畢竟空法。貪樂外道尼犍子論。舍利弗。是四惡人。所有
　　　在家出家弟子。常相隨逐乃至法盡。】</經>
　　一切有比丘者，薩和多比丘也。苦岸等四比丘，皆計著有所得，計著有我人眾
壽。以其迎合眾生所好，故徒眾熾盛。
　　此四惡比丘，多令眾生住於邪見，捨佛第一義無所得畢竟空法。多令眾生貪樂
外道尼犍子論。此四惡比丘所有在家出家弟子，互相隨逐，直至法滅。
　　<經>【舍利弗。是中有人知非法事。受以為法勤心行之。猶尚不得順忍。況得
　　　須陀洹果。是人猶尚不作消供養事。何況能生順忍。舍利弗。爾時在家
　　　出家弟子。多墮惡道不至善道。是諸惡人滅佛正法。亦與多人大衰惱事
　　　。又是惡人命終之後。墮阿鼻地獄。仰臥九百萬億歲。伏臥九百萬億歲
　　　。左臥九百萬億歲。右臥九百萬億歲於熱鐵上燒然燋爛是中退死更
p-124
　　　生。炙地獄大炙地獄。活地獄黑繩地獄。皆如上歲數受諸苦惱。於黑繩
　　　地獄死還生阿鼻大地獄中。】</經>
　　舍利弗！若有人聞不淨說法等四比丘，說諸非法事，聞而信受，以為正法，勤
心修行之。此人尚不得順無漏忍，何況能得須陀洹果？進一步言，尚不能消供養，
何況能生順無漏忍？
　　舍利弗！爾時在家出家弟子，多墮惡道，不生善道。是諸惡人，以邪教滅佛正
法，以邪教教諸眾生，多與眾生大衰惱事。
　　是諸惡人──苦岸比丘，薩和多比丘，將去比丘，跋難陀比丘，以惡業因緣，
墮阿鼻獄，臥熱鐵床上，仰臥九百萬億歲，伏臥、左脅臥、右脅臥，各九百萬億歲
。從阿鼻獄死，更生炙地獄、大炙地獄、活地獄、黑繩地獄，皆各九百萬億歲。於
黑繩地獄死，還生阿鼻地獄。
　　<經>【舍利弗。以是因緣若在家出家親近此人。及善知識并諸檀越。凡有六百
　　　四萬億人。與此四師俱生俱死。在大地獄受諸燒煮。】</經>
　　此處所謂善知識者，謂認識友好之朋友也。檀越即施主也。以受此邪教因緣，
凡在家出家親近此四比丘者，與四比丘友好者，及供養四比丘之施主，有六百四萬
億人。與四比丘俱生俱死，同墮地獄。
p-125
　　<經>【如是舍利弗。是人所有善知識家。諸檀越家。弟子諸師隨順行者。凡在
　　　其數皆生地獄。舍利弗。汝等不能知其多少。唯有如來乃能知之。與此
　　　惡人墮大地獄俱生俱死。凡有六百四萬億人。如是展轉一劫受苦。大劫
　　　將燒故在地獄。何以故。舍利弗。破諸如來阿耨多羅三藐三菩提。其罪
　　　甚重不為輕也。】</經>
　　如是展轉一劫受苦者，一大劫也。其原因以破佛無上菩提，其罪甚重。
　　<經>【大劫若燒。是四惡人及六百四萬億人從此阿鼻大地獄中。轉生他方在大
　　　地獄。何以故。舍利弗。重罪具足其報不少。在於他方無數百千萬億那
　　　由他歲受大苦惱。世界還生。是四罪人及六百四萬億人。并及餘人罪未
　　　畢者。於彼命終還生此間大地獄中。】</經>
　　此界劫盡，轉生他方大地獄中。此界成後，此四罪人及六百四萬億人，并及其
餘罪未畢者，還復來生此間大地獄中。
　　<經>【舍利弗。是四罪人及六百四萬億眾生。久久雖免地獄苦惱得生人中。於
　　　五百世從生而盲。然後得值一切明佛如來應供正遍知明行足善逝世間解
　　　無上士調御丈夫天人師佛世尊。舍利弗。一切明佛聲聞弟子一億那由他
　　　。爾時人民身長三百九十六肘。佛身一倍常光圓照十萬億由旬。舍利弗
　　　。是人於一切明佛法中出家。十萬億歲勤行精進。如救頭然不得順忍。
　　　況得道果。何以故。舍利弗。起破阿耨多羅三藐三菩提罪業因緣法應當
p-126
　　　爾。命終之後還生阿鼻大地獄中。以先起重不善業因緣。舍利弗。是諸
　　　人等如是展轉。乃至我今於其中間。得值九十九億佛。於諸佛所不得順
　　　忍。何以故。佛說深經是人不信。破壞違逆謗毀賢聖持戒比丘。出其過
　　　惡起破法業因緣。法應當爾。】</經>
　　如是罪人，在地獄中久久受苦。後得生人中，五百世從生而盲。後值遇一切明
佛，雖十萬億歲勤行精進，猶不得順忍。命終還生阿鼻地獄，如是展轉至我釋迦牟
尼佛世，已歷九十九億諸佛，於諸佛所不得順忍。
　　一切明佛聲聞弟子，一億那由他。爾時人民身長三百九十六肘，佛身一倍。常
光圓照十萬億由旬。
　　印度一肘長度，頗不一定，不過約數而已。若依彰所知論云，二十四指橫布，
為一肘量。四肘為一弓，五百弓為一俱盧舍。﹝一俱盧舍約二千尺﹞
　　若依羯磨疏，中人一肘，約周 ﹝ 周朝 ﹞
尺一尺八寸。如是計算，三百九十
六肘，約七十一丈二尺八寸，佛身一倍，約一百四十二丈五尺六寸。
　　常光圓照十萬億由旬，一由旬約四十里。
　　<經>【舍利弗。汝且觀之。誹謗聖人不信聖語。受是無量無邊苦惱不得解脫。
　　　舍利弗。有諸眾生起破法罪業違逆不信者。其數無量。於九十九億佛所
　　　阿僧祇劫乃無一人入涅槃者。】</經>
p-127
　　舍利弗！不信受佛語依教奉行者，受無量苦，不得解脫。眾生起破法罪業，不
信佛語者，其數無量，於九十九億佛所，經阿僧祇劫，乃無一人入涅槃。佛難值遇
，故九十九億佛，經無數劫時間。
　　<經>【舍利弗。誰能破諸佛教不信違逆。但凡夫愚癡及增上慢諸惡比丘。并諸
　　　不淨說法比丘。何以故。舍利弗。是三種人不名行者不名得者。是人不
　　　信如來法故。毀謗違逆。】</經>
　　舍利弗！破諸佛教，不信佛語者，是那些人呢？此有三種人。一愚癡凡夫，只
知住心取相者，於佛第一義空實相法不能信受。二增上慢比丘，以有所得心，於實
相中，無得言得，無證言證。三不淨說法比丘，於無相法中，妄謂有我相人相眾生
相壽命相，妄謂有生相有滅相有法相有非法相。
　　此三種人，不名行者，不名得果者。是人不信佛法，違逆佛法。
　　<經>【舍利弗。若汝謂何者是苦岸比丘不淨說法者。即調達癡人是。汝謂何者
　　　是一切有比丘不淨說法者。即拘迦離比丘是。舍利弗。汝謂何者是將去
　　　比丘不淨說法者。即迦羅比丘是。汝謂何者是跋難陀比丘不淨說法者。
　　　即裸形沙門波利摩陀是。舍利弗。汝謂爾時清淨如實說諸佛菩提。利益
　　　無量眾生者。即是富樓那彌多羅尼子所說清淨。諸隨學者得值五千佛。
　　　有六十八億那由他人。皆已滅度。】</經>
p-128
　　舍利弗！苦岸比丘，即今調達是。薩和多比丘，即今拘迦離比丘是。將去比丘
，即今迦羅比丘是。跋難陀比丘，即今裸形外道波利摩陀是。爾時清淨說法利益眾
生者，即今富樓那是。
　　富樓那說法清淨，諸隨其學法者，得值五千佛，有六十八億那由他人，已入涅
槃。滅度即入涅槃也。
　　<經>【舍利弗。若人實語何者為是。最上法師決了法義清淨說者。當說富樓那
　　　是。舍利弗。富樓那。定心決了所說無難。無有所疑而生論議。舍利弗
　　　。若人實說何者是一切因緣法師。當說富樓那是。舍利弗。富樓那世世
　　　所生。常為眾生而作佛事。於九十億諸佛法中。常作法師清淨說法。皆
　　　於諸佛所盡其形壽。常修梵行清淨說法。】</經>
　　舍利弗！若人如實說法，怎樣才算是最上呢？若法師決了諸法真實義，能清淨
說法如富樓那者。方為最上。因為富樓那，以清淨定心，決定了達諸法實義，彼所
說法通達無礙，無妨無難，於法亦無疑惑不解，及妄生論議之處。
　　舍利弗！若有人問，何人是如實說一切因緣法之法師？當說富樓那是。
　　一切因緣法者，諸法因緣生，其相幻有，其性空寂。約緣起法相邊說，緣起無
性，故相即無相，有而非有。是以無我相無人相無眾生相無壽命相無法相無非法相
。約性空邊說，無性方能隨緣成萬法，故無相即相，非有而有。是以無我相，隨緣
p-129
而現我相。乃至無非法相，隨緣而現非法相。
　　是故緣起幻有，有而非有，非有而有。以有而非有，故幻有即無，緣起即性空
。無性空寂，空而不空，不空而空。以空而不空，故空即幻有，性空即緣起也。
　　故隨緣無性，妙有即是真空。無性隨緣，真空即是妙有。妙有以外更無真空，
真空以外更無妙有。是知有是空之有，空是有之空。非有即不成空，非空亦不成有
。如果離空而有有，此有即是定性有。如果離有而有空，此空即是定性空，定性空
即是斷滅空。定性有則壞第一義諦，定性空則壞世俗諦。
　　當知隨緣無性，有非定有，既非定有，故有不礙空。無性隨緣，空非定空，既
非定空，故空不礙有。如此覺者，是為無上覺。是以經云，無有定法是名阿耨多羅
三藐三菩提。
　　是知全有即是全空，全空即是全有。全有即是全空，是曰諸法實相。全空即是
全有，是曰實相諸法。諸法不失其有，故橫遍豎窮。實相不失其空，故萬相泯絕。
諸法實相，則橫遍豎窮，而萬相泯絕。實相諸法，則萬相泯絕，而橫遍豎窮。
　　大哉！因緣所生法！故龍樹菩薩云，因緣所生法，即是空，即是假名，即是中
道義。
　　舍利弗！富樓那世世常為眾生而作佛事。為眾生作佛事者，欲度一切眾生成佛
也。富樓那於九十億諸佛法中，常作法師清淨說法。皆於諸佛所，盡形壽修梵行，
p-130
清淨說法。
　　<經>【舍利弗。富樓那亦於六佛法中而作法師。亦於我法作大法師。成阿羅漢
　　　心得解脫。若人實說何人世世供養諸佛種諸善根。當說富樓那是。舍利
　　　弗。富樓那於九十億諸佛法中。勤心求學決定議論。有深智慧。是故如
　　　來於諸法師說為第一。舍利弗。若我一日一夜稱說富樓那功德不盡。若
　　　過一日一夜亦復不盡。何以故。富樓那法施無俗因緣不貪利養。富樓那
　　　法師得四無礙智。唯除如來。諸世間中言辭義理無能勝者。】</經>
　　六佛者，過去莊嚴劫三佛，即毗婆尸佛、尸棄佛、毗舍孚佛。今賢善劫三佛，
即拘留孫佛、拘那含牟尼佛、迦葉佛。加上釋迦牟尼佛，共為七佛。
　　簡單說，富樓那曾於七佛法中，作大法師。成阿羅漢心得解脫，心得解脫者，
斷煩惱障成阿羅漢也。富樓那世世以法供養諸佛，種諸善根。
　　富樓那於九十億諸佛下，讚富樓那功德。富樓那說法，純為法施因緣，無世俗
因緣，不為貪著名聞利養。菩薩四無礙智，又曰四無礙辯。一法無礙辯，二義無礙
辯，三詞無礙辯，四樂說無礙辯。
　　<經>【舍利弗。我今告汝。若人欲得阿耨多羅三藐三菩提為人說法。則得無量
　　　無邊福德。亦能利益無量眾生。舍利弗。若人破壞違逆不信是法者。則
　　　起無量重罪因緣。何以故。舍利弗。惡有惡報善有善報。我以此故。今
p-131
　　　以是經囑累於汝。當為四眾廣說分別。】</經>
　　欲得無上菩提，上求佛道也。為人說法者，下化眾生也。上求下化是菩薩行。
如是則得無量福德，亦利益無量眾生。若人破壞違逆不信此法，則起無量重罪因緣
。破壞法者，言其重也，違逆法者次之，不信法者更次之。不信此法尚得重罪，更
遑論違逆破壞也。
　　惡有惡報，言破壞違逆不信是法也。善有善報，言信順是法也。佛以此佛藏經
，付囑舍利弗。於聲聞眾中，舍利弗智慧第一。若無智慧，不堪任弘傳此經也。
　　<經>【舍利弗。若聞是經心信歡喜。即得無量無邊福德。若聞不信心不喜樂。
　　　即得無量無邊重罪。舍利弗。當知是人名為破戒比丘。若增上慢不淨說
　　　法者。舍利弗。若人違逆如是教者。世世所生常盲無目。】</經>
　　聞經信受歡喜，即得無量福。聞經不信受隨喜，即得無量罪，即是破戒比丘，
即是增上慢者，即是不淨說法者。若人違逆不信此佛藏經者，即得惡報，生生世世
常盲無目。
　　<經>【舍利弗。我今明了告汝。我今所說非如陶師愛護坯器。我今分明廣為四
　　　眾。說第一義畢竟空法。堅固者在。不堅固者破。何以故。舍利弗。佛
　　　得阿耨多羅三藐三菩提不為邪見惡人說法。不為我見人見眾生見壽命見
　　　者說法。何以故。是諸貪著皆名邪見。舍利弗。如是我見人見不得順忍
　　　。況得道果。舍利弗。若我見人見眾生見壽命見斷見常見者。能得順忍
p-132
　　　。能得道果。無有是處。】</經>
　　我今所說非如陶師愛護坯器者，非如取相執著之世間法也。我今所說，乃第一
義畢竟空法。第一義畢竟空法，無壞無雜，故堅固常住。取相之世間法，猶如陶師
之坯器，不堅固易破也。
　　佛得無上菩提，不為邪見人說，不為著我人眾壽見者說。著我人眾壽見者，皆
名邪見。如是邪見之人，尚不得順忍，況得道果。著我人眾壽見斷見常見之人，能
得順忍，能得道果者，無有是處。
　　<經>【是故舍利弗。若人成就如是見者。於我法中我則不聽受諸供養。是非行
　　　者。亦非得者。但於我法求自活命。舍利弗。我說外道欲入佛法。應試
　　　四月。何以故。諸外道人。多有我見人見眾生見壽命見斷見常見。】</經>
　　是故若人於我法中，成就我人眾壽見斷見常見者，我則不聽許受諸供養。此人
非是行道者，亦非得果者。此人只能於我法中，謀求世利，求自活命。
　　佛於律中制定，外道欲於佛法中出家者，應試四月，然後方與受具足戒。何以
故？以外道人，多有我人眾壽見斷見常見故。
　　<經>【舍利弗。我諸弟子。無有我見人見眾生見壽命見斷見常見。我諸弟子。
　　　但說空無相無願無所得忍。說識無所住。舍利弗。若有成就如是忍者。
p-133
　　　我聽是人出家受戒。得受供養衣服飲食臥具醫藥。若人無是忍者。應先
　　　試之。先教令住諸法無我。】</經>
　　舍利弗！佛弟子無諸邪見，但說空無相無願無所得忍，說識無所住。
　　空無相無願無所得忍，即無生法忍也。識有四住處，即色受想行。識依此四法
而起，故曰識住。然四法皆因緣生，無有自性，故識無所住。又，色受想行識皆因
緣生，無有自性，如心經云五陰皆空，故無能住，亦無所住。
　　舍利弗！若有成就無所得忍者，我聽許出家受戒受供養。若人無如是忍，應先
試之，教令住諸法無我。諸法無我者，無自性也。
　　<經>【舍利弗。若於此忍心不歡喜。聞說第一義空驚疑譏訶。聞說我見心則歡
　　　喜。當知是人為魔所使。若先外道。】</經>
　　舍利弗！於此無所得忍，心不歡喜，聞第一義空驚疑不信，而生譏訶。相反地
，聞說我見，卻心生歡喜。是人是魔的使者，先前是外道者。
　　<經>【舍利弗。智者於此不應生憂。但於此人應生悲心。何以故。舍利弗。若
　　　人成就如是惡者。所獲惡報說不可盡。當於此人生利益心。教以諸法無
　　　我。諸法空寂。諸法無作。無有受者。是人若愛佛法。得聞是事心喜樂
　　　者。其餘空行比丘無所得者。皆應示教利喜安慰其心。為說諸法無所有
p-134
　　　空。】</經>
　　舍利弗！智者於此不信正法，起邪見者，不應生憂，應生悲愍心。何以故？因
為此人當受惡報，所以於此人當生利益心。當教以諸法無我，諸法空寂，無有起者
作者，亦無有受者，以一切法不可得故。如果是人聞如是法心生喜樂，其餘空行比
丘，皆應示教利喜，安慰其心，為說諸法無所有空。
　　<經>【若聞驚畏應於眾中語其和上阿闍梨。】</經>
　　若此人聞第一義空法驚畏者，應起悲愍心，於大眾僧中，語其和上阿闍梨二師
，予以教化之。
　　<經>【如經中說行空行者。又能了知諸法別相我與為師。不與我見人見顛倒邪
　　　見貪著持戒者為師。】</經>
　　若人受其和上阿闍梨教化已，能如同經中所說行空行者，隨順無所有忍。又能
了知諸法差別相。隨緣無性是諸法總相，無性隨緣是諸法別相；分別而無分別是諸
法總相，無分別而分別是諸法別相；色即空是諸法總相，空即色是諸法別相；萬法
一心是諸法總相，一心萬法是諸法別相；諸法實相是諸法總相，實相諸法是諸法別
相；一切法悉畢竟空是諸法總相，畢竟空建立一切法是諸法別相。舉例而言，萬重
波總歸一水，是諸法總相，一水而起萬重波，是諸法別相。
p-135
　　若人能行空行，又能不泥於空而知諸法別相，則我為其師。如果有人生我見人
見等顛倒見，不能熟知開遮持犯清淨持戒，而以貪著心持戒，則我不與其為師。
　　<經>【如來聽許具正見者而共布薩。不聽破戒邪見之人破威儀者而共布薩。長
　　　老弟子聞說空寂無所有法。心不信樂志在外道。佛不聽與外道布薩。是
　　　人若當不捨是見。不應聽使得入僧事。亦不受其欲。如是作已猶故不捨
　　　。當知是人不得在道便是永棄。應語其和上阿闍梨。不應復畜。舍利弗
　　　。若僧如是則供養我。亦為善破外道邪見。是名清淨說戒布薩。】</經>
　　如來聽許正見者而共說戒布薩，不許破戒邪見破威儀者而共布薩。如果其長老
比丘與其弟子，聞說空寂無所有法而心不信樂，志在外道，則佛不許與外道共同布
薩。此人若不捨這種邪見，則不得入僧眾中，共同羯磨，亦不受其欲。不受其欲者
，不與其和合共事也。
　　如果如是處分已，猶故不捨其邪見者，應語其二師，不應再畜留。不應復畜者
，驅出僧團也。若大眾僧能如是依律持法，便是供養如來，亦為破於外道邪見，是
名清淨說戒布薩。
　　有一次佛於布薩時，默然而住。初夜中夜後夜，佛始終默然。弟子固請，佛言
我不與破戒人共同布薩。目犍連以神通觀察，見破戒人去佛不遠處坐。目犍連於是
將之驅出……
p-136
　　<經>【舍利弗。我今明了告汝。若人受是我見人見眾生見有無見。是人不名供
　　　養於我。不名隨我出家受戒。是名隨逐六師出家。以六師為師。】</經>
　　舍利弗！若人受是我見人見眾生見有見無見者，不名供養於佛，亦不名隨佛出
家受具足戒。此人是隨外道六師出家，以外道六師為師。
　　<經>【舍利弗。若人於是清淨。實法不能得忍。而受供養。是人所得則為邪受
　　　。】</經>
　　舍利弗！若人執著名相，於清淨實相法不能安忍，而受供養，是人所得供養便
是邪受。
　　<經>【舍利弗。是人雖於我法中出家護持淨戒。而於第一義空無所得法。心不
　　　信解驚怖疑悔。當知是人但貴持戒多聞禪定。舍利弗。是人不名供養恭
　　　敬尊重於我。何以故。舍利弗。無始世來無有眾生不得四禪。若但知得
　　　四禪。謂為沙門利者。是人何名供養於我。】</經>
　　進一步言，若人於第一義空，無所得法，實相法，不能信解，反而驚怖疑悔。
是人雖於佛法中出家，亦能護持淨戒，但不得解脫，只貴持戒多聞禪定而已。
　　其戒善可離三塗，得生人天，猶未出三界。多聞有二種，多聞取相與多聞不取
相。多聞取相，是為智障，於三性中是遍計執性，永不入圓成實。多聞不取相，是
為智母，於三性中是依他起性，可入圓成實。既然於第一義空無所得法心不信解，
當是取相多聞。此種多聞，不得解脫。此處所謂禪定者，是言四禪八定。於四禪四
p-137
空中，其戒善轉名定共戒。但果報只在上二界，不出三界，若欲解脫，須發智慧。
爾時其戒善轉名道共戒，可出三界。今只貴持戒多聞禪定，只是人天福報，不得佛
道解脫。
　　以不得佛道故，所以不名供養於佛。
　　何以故？從無始世來，無有眾生不得四禪者。從無始世來，有許多眾生，雖不
修佛道，猶能得四禪也。以初二三四禪，一切聖凡外道皆修。至五不還天，方是唯
聖無凡。凡夫外道，於四禪中，不斷煩惱，只知泥滯於定。二乘人斷煩惱不起大悲
，菩薩斷煩惱起大悲。
　　所以但得四禪，不謂已得沙門利益，不名供養於佛。
　　<經>【是故舍利弗。我今明了告汝。當來世人。於我法中種種貪著。種種邪見
　　　毀壞我法。舍利弗。若人但貴持戒多聞禪定。當知是人不能淨行沙門諸
　　　法。我則不說此人名為沙門婆羅門。舍利弗。若人於一切法無我。如實
　　　知無我。一切法本來無所有空。能如實知無所有空。是則不以持戒為上
　　　多聞為上禪定為上。何以故。舍利弗。諸法實相無生無起。於中無法可
　　　為上者。舍利弗。是諸法如實中。無持戒者無破戒者。何況貪著而以為
　　　上。】</經>
　　所以於未來世，有多眾生，以種種貪著、種種邪見，破壞我法。若人但貴持戒
多聞禪定，此人與凡夫外道同，不能淨修沙門法。我則不說此人為沙門婆羅門。
p-138
　　沙門法者，斷煩惱起大悲，信解第一義空無所有法。僅貴持戒多聞禪定，則不
能斷煩惱起大悲，信解第一義空無所有法，故此人非沙門婆羅門。
　　若人於一切法無我，如實知一切法無我；於一切法無所有空，如實知無所有空
。是人則不以持戒多聞禪定為上法。何以故？持戒多聞禪定是世間有為法，有生有
滅有相有為。諸法實相無生無滅無相無為，於中無一法可得，所以於中無法可為上
者。
　　舍利弗！諸法實相中，持戒不可得，破戒亦不可得，何況貪著執為實有持戒多
聞禪定呢？
　　<經>【舍利弗。是名諸佛阿耨多羅三藐三菩提。謂一切法無相自相空。無我無
　　　人。若有是忍。是名行者。是名得者。是人名為以信出家。應受供養清
　　　淨布薩。是人則為人中之天。】</經>
　　舍利弗！此畢竟空無所有，是名諸佛無上菩提。諸佛無上菩提者，謂一切法無
相自相空，一切法無我無人。若人安忍於是法者，是名行者是名得者。是名以正信
出家，是人應受供養，能與大眾僧，清淨無犯而行布薩。是人則為人中之天。
　　<經>【舍利弗。諸佛阿耨多羅三藐三菩提唯是一義。所謂離也。何等為離。離
　　　諸欲諸見。欲者即是無明。見者即是憶念。何以故。一切諸法憶念為本
p-139
　　　。所有念想。即為是見。見即是邪。舍利弗。善法中見。我亦說之名為
　　　邪見。何以故。舍利弗。離欲寂滅中無法無非法。無善無惡。是事皆空
　　　。遠離諸結一切憶念。是故名離。舍利弗。無上道中諸欲永息。何等諸
　　　欲。謂邪不善念。若我若我所。作相事相。是名阿耨多羅三藐三菩提中
　　　諸欲永息。】</經>
　　諸佛無上菩提，唯是一義者，即空義也，無相義也，不可得義也。
　　所謂離者，離一切諸欲諸見也。欲有四種深淺次第，即愛著染婬。愛最細，著
次粗，染更粗，婬最粗濁，皆無明也。
　　見者即是憶念，憶念者取相想也。一切法無性本空，皆以取相想而幻現，故曰
一切諸法，憶念為本。所有念想，即為是見。欲者思惑也，見者見惑也。眾生以見
思惑，不出輪迴，所以凡所有見，即是邪見。
　　舍利弗！縱然於善法中起見，我亦說名邪見。若人不見一切法，即見阿耨多羅
三藐三菩提。
　　何以故？諸法實相，無無明亦無無明盡，故離欲寂滅，無一法可得，無法亦無
非法。無善亦無惡，一切皆空。此時遠離一切結使煩惱，遠離一切取相憶念。
p-140
　　舍利弗！無上佛道中，無明破盡，諸欲永息。何等諸欲？謂邪不善之憶念。諸
邪不善憶念者，即我人眾壽見斷見常見等。此等皆是我見我所見，取生滅之有作相
，一切我人是非等事相。若得無上菩提，如實知一切法空，則諸欲永息矣。
p-141
</檔>
