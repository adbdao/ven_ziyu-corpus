<檔>
<篇>佛藏經描仿</篇>
<節>佛藏經描仿</節>
佛藏經描仿卷下
　　　　<節>淨見品第八</節>
　　<經>【佛告舍利弗。我念過世求阿耨多羅三藐三菩提。值三十億佛。皆號釋迦
　　　牟尼。我時皆作轉輪聖王盡形供養。及諸弟子衣服飲食臥具醫藥。為求
　　　阿耨多羅三藐三菩提。而是諸佛不記我言。汝於來世當得作佛。何以故
　　　。以我有所得故。舍利弗。我念過世得值八千佛。皆號定光。我時皆作
　　　轉輪聖王盡形供養。及諸弟子衣服飲食臥具醫藥。為求阿耨多羅三藐三
　　　菩提。而是諸佛皆不記我。汝於來世當得作佛。何以故。以我有所得故
　　　。舍利弗。我念過世值六萬佛。皆號光明。我時皆作轉輪聖王盡形供養
　　　。及諸弟子衣服飲食臥具醫藥。為求阿耨多羅三藐三菩提。而是諸佛亦
　　　不記我。汝於來世當得作佛。何以故。以我有所得故。舍利弗。我念過
　　　世值三億佛。皆號弗沙。我時皆作轉輪聖王四事供養。皆不記我。以有
　　　所得故。舍利弗。我念過世得值萬八千佛。皆號山王。劫名上八。我皆
　　　於此萬八千佛所剃髮著法衣。修習阿耨多羅三藐三菩提。皆不記我。以
　　　有所得故。舍利弗。我念過世得值五百佛。皆號華上。我時皆作轉輪聖
　　　王。悉以一切供養諸佛及諸弟子。皆不記我。以有所得故。舍利弗。我
p-142
　　　念過世得值五百佛。皆號威德。我悉供養皆不記我。以有所得故。舍利
　　　弗。我念過世得值二千佛。皆號憍陳如。我時皆作轉輪聖王。悉以一切
　　　供具供養諸佛。皆不記我、以有所得故。舍利弗。我念過世值九千佛。
　　　皆號迦葉。我以四事供養諸佛及弟子眾。皆不記我。以有所得故。】</經>
　　淨見者，無所得見也。金剛經云，我於燃燈佛前，得值八百四千萬億那由他諸
佛，供養承事無空過者，均未蒙諸佛授記。今經說出其理由，以有所得故。
　　<經>【舍利弗。我念過去於萬劫中無有佛出。爾時初五百劫。有九萬辟支佛。
　　　我盡形壽。悉皆供養衣服飲食臥具醫藥。尊重讚歎。次五百劫。復以四
　　　事供養八萬四千億諸辟支佛尊重讚歎。舍利弗。過是千劫已無復辟支佛
　　　。我時閻浮提死。生梵世作大梵王。如是展轉五百劫中。常生梵世作大
　　　梵王。不生閻浮提。過是五百劫已。下生閻浮提。治化閻浮提。命終生
　　　四天王天。於中命終生忉利天。作釋提桓因。如是展轉滿五百劫。生閻
　　　浮提滿五百劫。生於梵世作大梵王。舍利弗。我於九千劫中。但一生閻
　　　浮提。九千劫中但生天上。劫盡燒時生光音天。世界成已還生梵世。九
　　　千劫中都不生人中。舍利弗。是九千劫無有諸佛辟支佛。多諸眾生墮在
　　　惡道。】</經> 　　　　　　　　　　　　　　 p-143
　　於無佛世，天上人間久經生死。
　　<經>【舍利弗。是萬劫過已。有佛出世。號曰普守如來應供正遍知明行足善逝
　　　世間解無上士調御丈夫天人師佛世尊。我於爾時梵世命終。生閻浮提作
　　　轉輪聖王。號曰共天。人壽九萬歲。我盡形壽以一切樂具。供養彼佛及
　　　九十億比丘。於九萬歲為求阿耨多羅三藐三菩提。是普守佛亦不說我。
　　　汝於來世當得作佛。何以故。我於爾時不能通達諸法實相。貪著計我有
　　　所得見。舍利弗。於是劫中有百佛出名號各異。我時皆作轉輪聖王。盡
　　　形供養及諸弟子。為求阿耨多羅三藐三菩提。而是諸佛亦不記我。汝於
　　　來世當得作佛。以有所得故。舍利弗。我念過世第七百阿僧祇劫中。得
　　　值千佛。皆號閻浮檀。我盡形壽四事供養。亦無記我。以有所得故。舍
　　　利弗。我念過世。亦於第七百阿僧祇劫中。得值六百二十萬諸佛。皆號
　　　見一切義。我時皆作轉輪聖王。以一切樂具盡形供養及諸弟子。亦不記
　　　我。以有所得故。舍利弗。我念過世亦於第七百阿僧祇劫中。得值八十
　　　四佛。皆號帝相。我時皆作轉輪聖王。以一切樂具盡形供養及諸弟子。
　　　亦不記我。以有所得故。舍利弗。我念過世亦於第七百阿僧祇劫中。得
　　　值六十五佛。皆號日明。我時皆作轉輪聖王。以一切樂具盡形供養及諸
　　　弟子。亦不記我。以有所得故。舍利弗。我念過世亦於第七百阿僧祇劫
　　　中。得值六十二佛。皆號善寂。我時皆作轉輪聖王。以一切樂具盡形供
p-144
　　　養。亦不記我。以有所得故。】</經>
　　以後更遇諸佛，皆以不知實相，貪著有所得故，不蒙佛授記。
　　<經>【如是展轉乃至見定光佛乃得無生忍。即記我言。汝於來世過阿僧祇劫。
　　　當得作佛號釋迦牟尼如來應供正遍知明行足善逝世間解無上士調御丈夫
　　　天人師佛世尊。】</經>
　　無所得者，即得無生忍也。得無生忍者，破無明見法性也。即所謂見性成佛。
定光佛即燃燈佛也。
　　<經>【舍利弗。我念過世有十二億轉輪聖王。皆字頂生。又舍利弗。過世有三
　　　十億轉輪聖王。皆名摩訶那摩陀那。舍利弗。我念過世四十億轉輪聖王
　　　。皆字摩訶提婆。舍利弗。我念過世有一億轉輪聖王皆字億螺。舍利弗
　　　。我念過世有一億轉輪聖王。皆字稱尾。舍利弗。我念過世有一萬轉輪
　　　聖王。皆字照明。舍利弗。我念過世有二萬轉輪聖王名字各異。舍利弗
　　　。我念過世有十六億轉輪聖王名字各異。是諸王等。我於餘處為阿難說
　　　。舍利弗。於意云何。汝謂是諸王者。豈異人乎。即我身是。】</經>
　　憶過去世作轉輪聖王。
　　<經>【舍利弗。我念過去時世。有佛號曰善明。彌勒菩薩時作轉輪聖王。字曰
　　　照明。初發阿耨多羅三藐三菩提心。於時眾生壽八萬四千歲。其善明佛
　　　三會說法。初會九十六億人一時得道。第二大會九十四億人一時得道。
p-145
　　　第三大會九十二億人一時得道。時王見佛三會說法度人無量。心大歡喜
　　　。即於萬歲一切供養佛及弟子。發心求阿耨多羅三藐三菩提。於未來世
　　　眾生易度。我當成佛壽命限量。比丘僧數圍繞如是。舍利弗。我知是事
　　　過此無量。】</經>
　　憶彌勒菩薩，於善明佛所，初發無上菩提心。
　　<經>【舍利弗。彌勒發心四十劫已。我乃發心無勝佛所初種善根。我於千歲一
　　　切樂具供養是佛。五百張疊而以奉上。是佛滅後起七寶塔。高一由旬。
　　　縱廣半由旬。皆以金銀琉璃頗梨車馬瑙赤真珠所成。心常發願。眾生
　　　苦惱無救度者。遭值惡法多墮惡趣。我於爾時當成佛道。】</經>
　　彌勒菩薩先釋迦牟尼佛四十劫發菩提心。彌勒發心淨土成佛，釋迦牟尼佛，為
憐愍眾生故，發心於惡世成佛。所以世尊先彌勒而成佛。
　　<經>【舍利弗。汝且觀之。阿耨多羅三藐三菩提甚難修習。舍利弗。我修習阿
　　　耨多羅三藐三菩提。無央數世受諸苦惱。我若說者汝聞愁悶。我諸所受
　　　勤苦憂惱。皆為求得阿耨多羅三藐三菩提。舍利弗。汝觀薩和檀菩薩。
　　　求善法菩薩。常悲菩薩。不放逸菩薩。常精進菩薩。供養若干諸佛受諸
　　　苦惱。猶尚難得阿耨多羅三藐三菩提。何況是諸癡人。乃無一念為求涅
p-146
　　　槃。】</經>
　　明無上菩提甚難修習，何況癡人以有所得心求菩提？
　　<經>【舍利弗。如是行者猶尚甚難。況不行者。】</經>
　　如是行者，不得正修行路，尚甚困難，況不修行者？
　　<經>【是故舍利弗。我今明了告汝。以下法不得上法。用上法者乃得上法。何
　　　等下法。謂身惡業口惡業意惡業。下法名為不能勤心修習善法。下法名
　　　為懈怠嬾墮破所受戒。舍利弗。是名下中下者。又下中下者。於我法中
　　　出家。生有所得見我見人見眾生見。】</經>
　　下法者，身口意造三惡業也。身造殺盜婬，口造惡口妄語綺語兩舌，意起貪瞋
癡。起如是下法，則不能勤心修習善法。於諸善法，懈怠懶惰，破所受淨戒，是名
下中下者。又下中下者，雖於佛法出家，生有所得見，生我見人見眾生見。
　　<經>【何以故。舍利弗。如來於此了了現知。有所得者。乃無順忍。況得道果
　　　。舍利弗。若有所得者。百千萬億諸佛以三輪示現是人。若當不捨是見
　　　。尚不消人一口飲食。況得道果。舍利弗。我見人見得涅槃者。一切凡
　　　夫皆應滅度。何以故。我見人見皆是邪見。諸凡夫人。多貪著我我所見
　　　人見眾生見。是故一切凡夫應得涅槃。】</經>
　　有所得者，不得順忍，不得道果。百千萬億諸佛雖以三輪示現而教化之，彼人
若不捨有所得見，尚不能消一口飲食之供養，況得道果？三輪者，身口意三輪也。
p-147
　　舍利弗！如果有我見人見，而能得涅槃者，一切凡夫皆得涅槃（滅度即涅槃）
。因為一切凡夫，皆貪著我見人見眾生見。
　　<經>【舍利弗。若人作念有我有人。是人若當不捨是見得入涅槃。一切凡夫應
　　　得聖道。何以故。一切凡夫皆是我見人見。是故我見人見入涅槃者。一
　　　切凡夫皆入聖道。於聖道中則無所少。】</經>
　　聖道者，謂涅槃也。於聖道中，則無所少。謂具足得涅槃，無有缺少也。
　　<經>【舍利弗。若人作念有我見者則有涅槃。是人得是聖道不須餘念。何以故
　　　。一切凡夫我見人見無所少故。如是癡人有是過失。謂諸凡夫皆入聖道
　　　。】</經>
　　若人自謂，有我見者可得涅槃可得聖道，不須其餘正念。如是癡人，則有大過
，等於說一切凡夫皆能入聖道。因為一切凡夫，皆有我見人見。
　　<經>【聖道無繫。是人修時應當殺生。受諸五欲起五逆罪。是故癡人於聖道中
　　　有五逆罪。何以故。一切凡夫皆說有我有眾生故。若人作如是言。成就
　　　五逆罪者不入涅槃。說我人者得入涅槃。即是妄語亦是謗佛。於我法中
　　　又不能得清淨出家】</經>
　　聖道者，無有業繫。此人有我見人見，則被業繫。因為有我見有人見者，則起
十惡業。若謂有我見人見，亦得聖道，即等於說，於聖道中，有殺生業，可受五欲
p-148
，可起五逆罪。何以故？以一切凡夫皆說有我有眾生，所以一切凡夫，皆造殺業，
受五欲起五逆。如此癡人若謂有我見人見亦可得聖道，即等於說造殺業起五逆，亦
是聖道了。
如果彼言，成就五逆罪者不入涅槃，但有我見人見者得入涅槃，即是妄語亦是
謗佛。因為我見人見是一切惡業之因，因必有果，果必待因，是一貫的。所以此人
於我法中，不得清淨出家。
　　按羅什大師翻譯經典，向皆簡明通暢。不知為何此佛藏經，反乎素常。
　　<經>【舍利弗。我今明了告汝。有所得者無有涅槃。有所得者若有涅槃。是則
　　　諸佛不出於世。一切凡夫皆入涅槃。何以故。一切凡夫皆有我見人見。
　　　皆有所得皆是邪見。】</經>
　　佛言，有所得者，不入涅槃。若有所得者亦可入涅槃，則佛不出世一切凡夫亦
可入涅槃。因為一切凡夫皆是有所得，皆是有我見人見等邪見故。
　　<經>【舍利弗。汝且觀我。幾時成就有所得見非賢聖行。諸佛不與我授記言。
　　　汝於來世當得作佛。舍利弗。我如是行。猶不得記。況是癡人但以持戒
　　　多聞禪定等。生我見人見眾生見。】</經>
　　舍利弗！汝且觀我，我過去世雖歷劫修行，但以成就有所得見之非賢聖行，所
以諸佛不與我授記。舍利弗！我歷劫修行，以有所得故尚不蒙佛授記，何況如是癡
p-149
人，但以持戒多聞禪定等行，生於我見人見眾生見，而能得涅槃嗎？
　　<經>【利弗。我說此人不名行者不名得者。何以故。舍利弗。長夜貪著如是邪
　　　見不得滅度故】</經>
　　如是有所得癡人，不名行者，不名得者。何以故？如是癡人，於漫漫長夜中，
貪著有所得見我見人見等邪見，故不得涅槃。
　　<經>【如是癡人不作是念。我等何不試行修習無我人法。我等或得斷眾苦聚。】</經>
　　如是癡人，深著邪見，不能迴心作是念「我等且試行無我無人法，我等或者能
離苦證滅。」
　　<經>【舍利弗。譬如從生盲人走避惡狗墮深火坑。舍利弗。我謂癡人。如是修
　　　習我見人見有所得見。以是諸見欲望清淨。是人隨所貪著。即以是事欲
　　　得涅槃。我說是人當墮惡道。】</經>
　　先舉譬喻，後以法說。責有所得人，必墮惡道。
　　<經>【舍利弗。譬如盲人於深火坑生安隱心。如是癡人於我人見有所得見生安
　　　隱心。是人長夜隨所著者。為之欺誑還著是事。於我法中而受供養。如
　　　是癡人長夜衰惱墮惡道中。】</經>
p-150
　　譬如盲人，於深火坑生涅槃想，於有所得我人見心，生涅槃想。此人於長夜中
，以所貪著有所得心，邪教眾生欺誑眾生，令眾生還著世間一切如幻事。以如是邪
行，於我法中而受供養，所以如是癡人，墮惡道中。
　　<經>【舍利弗。譬如大灌頂王。自於所治國中威勢自在。是人應奪是人應驅。
　　　若諸民眾不順王意。說王過惡沮壞人心。不能護城謀欲反叛。王知是人
　　　為是大賊。於大眾中打惡聲鼓。苦治其罪驅擯令出。以其不能盡忠護城
　　　。得是苦惱。】</經>
　　世間國王受職時，行灌頂禮，稱灌頂王。國王有權，威勢自在，應驅是人，猶
如處治大賊。外國處治罪人，有騎驢打鼓之風俗。
　　<經>【舍利弗。佛亦如是。於無量劫修習阿耨多羅三藐三菩提為大法王。於法
　　　國土有大威力。諸弟子中有知法味。乃至失命不毀我教。諸天世人無能
　　　壞者。所受教中自不惡逆亦不教他。我於眾中有大威力。自在立教為護
　　　法城。不使惡賊毀壞得入。竊受如來所說密法。向諸怨賊邪見者說。】</經>
　　佛弟子眾，有知實相法味者，乃至失命，不毀佛之所教。此實相法，諸天世人
所不能壞。弟子眾若信受佛之所教，便能自己不違逆，亦不教他違逆。
p-151
　　佛言，我得大自在而立教，普度一切。為護法城，不令惡賊毀壞得入，不令惡
賊竊受如來所說無相密法，而向諸怨賊作有所得邪見之說。
　　<經>【舍利弗。如來現在善護法城。四大弟子智慧深遠。令我法城不懼破壞。】</經>
　　舍利弗！今我現前在世，善護法城。更有四大弟子佐助，法城不懼毀壞。
　　四大弟子，經中所說非一。通常以舍利弗、目犍連、須菩提、大迦葉四人為四
大弟子。
　　<經>【若與法城作障礙。為是大賊毀壞法城。盜我密法向外道說。是人常來至
　　　於我所。我與共語示其教法不說密要。是人為求所示教法出家受戒。我
　　　知此人後應得道。聽使出家四月中試。何以故。為護法城故。又使未來
　　　世賊不更起故。如是如來善護法城使不得便。所謂令受佛教捨本惡邪。
　　　諸比丘眾皆應歡喜。聽使出家得受戒已。天人世間不能動轉。】</經>
　　若與法城作障礙者，是為大賊。我今在世，若是人常來我所，我示其三乘教法
，唯不說實相密要，先以淺法誘進也。此人為求教法故，求出家受戒。我預知其後
當得道，故許其出家，四月試之。何故四月試之？為護法城故，為使未來世賊不更
起故。令其信受佛教，捨本外道邪見。現在諸比丘見其出家受具，皆應歡喜，聽其
出家受具。彼外道出家受具已，諸天世人無能壞者。諸天世人不能動轉者，彼人不
失初心也。
p-152
　　<經>【舍利弗。何等是可試者。謂外道人及樂外道法者。舍利弗。何等是樂外
　　　道法。所謂有所得者。我見者人見者。眾生見者貪者邪者。於自相空法
　　　心生疑者。受行種種邪虛妄法。不能入於第一義空。行諸邪道。是人名
　　　為樂外道法。】</經>
　　何等人是可試者？謂外道人及樂外道法者。何等是樂外道法者？即有所得者，
有我見人見眾生見者，貪著者，邪見者，於自相空無所有法心生疑惑者，信受種種
邪偽虛妄法者，不能入於第一義空者，行諸邪道者。如是人等，名為樂外道法者。
皆應先作四月試，然後與受具足戒。
　　<經>【舍利弗。不可試以種種色衣。若白衣人若著袈裟。有如是不善有所得見
　　　。皆名外道。於我法中出家受戒是人應試。】</經>
　　舍利弗！所謂四月試者，非是試以衣服之顏色。譬如白衣人，試其可否著壞色
袈裟。而是要試其是否有以上所說，有所得見、我人眾生見……等不善邪見。若有
以上所說之邪見，皆名外道。如是等人，若欲於我法中求出家受戒，應先試四月。
　　<經>【何以故。有所得者。於我法中即是邪見。是名大賊。一切世間天人中賊
　　　。是名一切世間怨家諸佛大賊。舍利弗。是邪見人。我則不聽出家受戒
　　　。】</經>
　　何以故？具有所得等邪見者，是名大賊。舍利弗！如是邪見人，我不聽其出家
受戒。
p-153
　　<經>【舍利弗。一切法無我。若人於中不能生忍。一切法空無我無人無眾生無
　　　壽命不能信解。於我法中所受供養。名為不淨。是人則是不供養佛。不
　　　供養法。不供養僧。強入我法。形是沙門。心是外道。為盜法人。】</經>
　　舍利弗！若人於一切法無我人眾壽，一切法空，不能信解安忍者，於我法中所
受供養，便名不淨。是人則是不供養三寶。勉強入我法中，形似沙門，心是外道，
是盜法之人。
　　<經>【舍利弗。於未來世當有比丘不修身不修戒不修心不修慧。是人輕笑如來
　　　所說如來所行。如來常於第一義空。恭敬供養常樂是行。是諸比丘。輕
　　　笑如來所行真際畢竟空法。】</經>
　　佛謂未來世，將有比丘不修身不修戒不修心不修慧。不修心者，即不修定也。
此人輕笑如來所說所行，輕視經律也。
　　如來證無上菩提，恭敬供養常樂行第一義空。第一義空者，亦名實相，亦名法
界，亦名真如法性，亦名中道義。而此不修身不修戒定慧比丘，竟輕笑如來所行，
真際畢竟空法。真際者，亦名真如。
　　<經>【舍利弗。爾時若有苦行比丘。亦共輕笑。今我弟子有行空者。我讚其善
　　　安慰其心。爾時是人輕蔑空行但求不堅牢事。以有我及諸法如是等事令
　　　眾心。若說一切諸法空者亦輕是人。何以故。舍利弗。法應爾也。眾
　　　生善根欲斷本相。則現真實妙法。在於世間無有受者。】</經>
p-154
　　舍利弗！未來世若有持戒苦行比丘，此不修身不修戒定慧之比丘，亦共輕笑。
不像我於現在世，讚歎安慰行空者。爾時不修身不修戒定慧者，輕蔑空行者。但求
名聞利養等不堅牢事。以有我有人及實有諸法等邪教，如是不實之事，令眾生心喜
。（文中句逗有誤）
　　於說一切法空者，此不修身不修戒定慧人，亦輕慢之。何以故？末法時期，應
有如是現象也。因為爾時眾生善根欲斷，本來之惡相則現。爾時真實妙法，世間人
無有受者。（注意調整句逗）
　　誦經至此，不覺慚愧落淚，直欲放聲痛哭。南無阿彌陀佛！求佛接引往生極樂
，莫令我處此末法時期。
　　<經>【譬如癡人以栴檀香同於猥木。舍利弗。迦葉佛說。未來世中釋迦牟尼佛
　　　諸弟子眾。以利養故。為諸白衣說第一義空。爾時多有在家出家。愚癡
　　　不受違逆不信。而反誹謗失於大利。以是因緣當墮惡道。】</經>
　　不信如來真實妙法，猶如把栴檀香木，視同猥木。
　　舍利弗！迦葉佛記說，未來世釋迦牟尼佛諸弟子，為利養故，為諸白衣說第一
義空法。爾時人多不信，反而誹謗。以誹謗法故，當墮惡道。
p-155
　　<經>【舍利弗。爾時多有相違諍論。我論人論眾生論壽者論命者論善法欲少但
　　　樂利養。實是愚癡自謂有智。互相違逆常共諍訟。樂有斷事生怨嫉心。】</經>
　　舍利弗！爾時多有相違諍論，所謂我人眾壽等論。善法欲亦名上法欲，上求佛
道之精進欲則少，但求世間利養。實是愚癡，而自稱有智慧。彼此互相違逆，常共
諍訟。樂有評斷之諍事，引起互相怨嫉之心。
　　<經>【是人捨沙門法但求利養。多樂事務所營非一。常樂伺求他人長短。自隱
　　　其過稱說功德。如今比丘覆藏功德自出過惡。當爾之時。咸共不能護持
　　　重戒無所曉故。破於儀則而言。諸法空自相空何所能作。如那羅戲人種
　　　種變現。無所知者見之大笑。何以故。不知戲法其術隱故。生希有心驚
　　　怪大笑。】</經>
　　如是癡人，捨少欲知足之沙門法，只求世間利養。多樂攀緣世俗事務，營謀非
一。常樂伺求他人之長短是非，卻自隱其過，稱說自己之功德。佛言，現在之比丘
，隱藏自己之功德，若有過惡，不敢覆藏，發露懺悔，令眾皆知。當爾之時則不同
，彼等不能護持殺盜婬妄等重戒，以對戒法無所曉故。不但不能護持重戒，對於輕
的威儀，亦不能奉行。
　　經文應為「而言諸法空，自相空，何所能作？」意思是說，若謂諸法空，那麼
眼見一切法有，是何理由呢？
p-156
　　此人不知一切法緣生如幻，猶如那羅戲人種種變現。那羅戲人，猶魔術家也。
無知識者，見之以為真實，心生驚怪而大笑。
　　<經>【如是舍利弗。爾時真實比丘說空寂法。求活命者咸共嗤笑。何以故。是
　　　人不知佛法義故。聞說空法驚疑怖畏。舍利弗。汝觀此人。於安隱處生
　　　衰惱心。於衰惱處生安隱心。是人顛倒逆行善法順行惡法。】</經>
　　爾時真實比丘宣說空法，此但求利養求活命者，皆共輕慢嗤笑。何以故？此人
不知佛法實義，聞說空法，驚疑怖畏，所以輕笑空法。
　　舍利弗！是人於安隱涅槃，生衰惱想。於衰惱處，卻生安隱想。此人顛倒，於
善法則逆行，於惡法卻順行。
　　<經>【舍利弗。如是癡人。多懷慳貪瞋恚愚癡。具行三不善根。舍利弗。我為
　　　利益持戒比丘故。說二百五十戒經。如是癡人。乃以世間小因緣故。向
　　　在家者說。乃至書寫以示白衣。】</經>
　　貪瞋癡為三不善根，以能生一切惡故。
　　比丘受二百五十條戒，比丘尼受五百條戒﹝實有三百四十八條﹞，佛制不得向
在家人說。此人向在家人說，書寫以示白衣，即違佛制。
p-157
　　<經>【舍利弗。如是癡人說言。諸法空自相空。何所能作。何以故。如是癡人
　　　。尚不能除慳貪煩惱。何況能斷無明。】</經>
　　如是癡人，不知無性隨緣成諸法，諸法緣成無自性，此是諸法實性，見法實性
者，可破無明。竟懷疑若諸法空自相空，則何所能作？如是癡人，尚不能除粗濁的
慳貪煩惱，何況能斷微細的無明？
　　<經>【舍利弗。爾時持律比丘不能善學。諸說法者亦不善學。讀誦修路者亦
　　　不善學。舍利弗。云何名為持律比丘。不能善學如來經中說有三學。善
　　　戒學。善心學。善慧學。是人於三學中不能善學。但以多聞因緣輕慢他
　　　人。是人則為障礙善法。如是癡人。猶尚不能如法答<問>問。</問>況於畢竟空無
　　　所有中能發精進。】</經>
　　舍利弗！爾時比丘，於持戒讀誦修多羅不能善學。修路即修多羅也。爾時比
丘，不能於戒定慧三學中善學。善心學，即善定學也。
　　云何能於三學中善學？於戒定慧三學中能善學者，不取我相，不取人相，不取
眾生相，不取壽命相，不取有相，不取空相，不取常相，不取斷相，乃至不取一切
相，是謂於三學中善學。
　　爾時比丘，以不能善學三學故，但以多聞取著名相，輕慢於人，此人則為輕慢
善法。若有人問法，此人尚不能如實問答，況能於實相法中發起精進？畢竟空無所
p-158
有者，即諸法實相也。
　　<經>【舍利弗。爾時破戒比丘。樂為白衣執事。宣通使命療治病法。以自生活
　　　。舍利弗。汝觀此惡人。於我法中出家受戒得受供養。而反以我為怨。】</經>
　　爾時破戒比丘，樂與白衣執事，例如為白衣傳達意見宣通使命，治療疾病，占
相吉凶等，而自活命。當知佛制比丘，應以法清淨自活，不得為白衣宣通使命。破
戒比丘不以佛法清淨自活，捨佛正法而不由，竟以邪命維生，致佛正法垂於衰滅。
故佛言，於我法中出家受戒得受供養，卻不重佛法，以我為怨。
　　<經>【舍利弗。爾時四天王釋提桓因大梵天王。乃至百千萬億諸天。見我法中
　　　如是毀壞。皆大憂愁啼泣涕零。】</經>
　　諸天見佛法衰敗，皆大憂愁啼泣。
　　<經>【舍利弗。是實不應依止於我。而為白衣營執事務。何以故。釋迦牟尼佛
　　　弟子。乃至諸天龍神。猶尚不應為作給使。諸天龍神於我弟子與作給使
　　　。如是癡人所親近白衣。若能修習通達諸法第一義空。無有是處。】</經>
　　比丘不但不應為白衣作使，乃至諸天龍神，猶不應為之作使也。相反地諸天龍
神，應為佛弟子作使。白衣親近如是癡人，不能通達諸法實相。諸法第一義空，即
p-159
諸法實相也。
　　<經>【舍利弗。爾時破戒比丘。乃至為得一杯酒故。與諸白衣演說佛法。於意
　　　云何。多貪恚癡多樂讀經。貪外經利行不清淨。是人能得信解無所有畢
　　　竟空法。能得具足沙門果不。不也世尊。】</經>
　　佛數說爾時破戒比丘，貪恚癡相。
　　多樂讀經者，樂於摭拾文句，貪著名相也。
　　貪外經利者，如畫符驅鬼、怪異神通等。當知佛法不貴於此，佛法貴在令人諸
惡不作，眾善奉行，滅貪瞋癡，修戒定慧，自度度人轉凡成聖。破戒比丘，貪著外
經之利，行不清淨。
　　佛問舍利弗，此人能信解畢竟空法不？能得沙門果不？舍利弗答言，不也世尊
！
　　<經>【舍利弗。若有比丘趣得衣服飲食臥具醫藥。持戒清淨不樂眾鬧散亂言語
　　　。不貪外義晝夜精勤如救頭然。一心勤行八直聖道。是人於空無所得法
　　　尚難通達。況是癡人。無有深欲無有信解。】</經>
　　若比丘趣得四事供養，持戒清淨，不樂眾鬧，不樂散亂雜話，不貪外道經義，
晝夜精勤如救頭燃，勤行八聖道。縱然如此，尚難通達畢竟空無所得法，何況癡人
，無有深心求法之欲，對於甚深佛法，無有信解呢？
p-160
　　<經>【舍利弗。汝觀是人。不知如來無上義故破我正法。自為己身及為他人作
　　　大衰惱。如是大賊世間怨家。此經中說應當遠離。是人於佛尚不知恩。
　　　自念我等所謂出家。於此法中不應行處則不應行。】</經>
　　舍利弗！是人不知如來無上甚深法義，取著名相隨順外道，破我正法。以是因
緣，自作衰惱，亦為他人作大衰惱。此人是為大賊，是為世間怨家。今此佛藏經說
，應當遠離這種人。
　　弘揚正法者，是上報佛恩。此人破佛正法，於佛不能知恩報恩。此人不能自我
反省，不能自念言，我等出家常隨佛學，就應當不應行處，即不應行。
　　何是不應行處？我見人見眾生見，有所得見，是不應行處。畢竟空無所得，乃
佛所教，是應行處。
　　<經>【是故舍利弗。如來欲使未來世中止此惡故說如是經。若有比丘破所受戒
　　　。毀破威儀及破正見。得聞是經怖畏反戒。何以故。破戒之人。不應於
　　　彈指頃住聖人相在袈裟中。若聞是經心歡喜者。是人名為供養諸佛守護
　　　佛道。何以故。舍利弗。是名佛道真際。】</經>
　　舍利弗！我為令未來世中，止此等惡故，所以說此佛藏經。未來世若有比丘，
破戒破威儀，破諸法實相空無所得正見者，得聞此佛藏經，生怖畏心反戒。反戒者
p-161
還俗也。
　　何故使此人還俗呢？因為破戒之人，不應彈指頃住於聖眾中，不應在袈裟中，
所以應使還俗。
　　若有人聞是經歡喜者，此人名供養諸佛，守護正法。何以故？舍利弗當知，此
佛藏經，是名佛道真際。真際者，即真如也，實相也。
　　<經>【若善男子善女人欲得沙門法者。為聽是經應過百千萬億由旬。何以故。
　　　諸佛如來久乃出世。雖出於世時乃說之。】</經>
　　若善男子善女人，欲得佛法者，寧過百千萬億由旬，求聽此佛藏經。因為諸佛
出世，方說此經。然諸佛如來，久久方乃出世，故此經難聞也。
p-162
</檔>
