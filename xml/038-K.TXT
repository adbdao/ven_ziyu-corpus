<檔>
<篇>佛藏經描仿</篇>
<節>佛藏經描仿</節>
　　　　<節>了戒品第九</節>
　　<經>【佛告舍利弗。有三種人。聞說是經心不喜樂。何等三。一者破戒比丘。
　　　二者增上慢人。三者不淨說法及貪著我者。是人遠離於此隨順實相深經
　　　。具足充滿生盲部黨。】</經>
　　佛言破戒比丘，增上慢人，不淨說法及貪著我者，聞此經心不喜樂。此人遠離
此隨順實相之深經。彼等是完全無知之生盲，所結合之部黨。
　　<經>【是故舍利弗。我以是經重囑累汝。所以者何。是經於如來滅後。能令清
　　　淨持戒比丘心生喜樂。如是深經。清淨戒者常所攝持。毀破戒者常所遠
　　　離。所以者何。癡人聞說真實正語。則以為苦。】</經>
　　舍利弗！我以此經，再度囑累於汝。是經於佛滅後，能令淨戒比丘喜樂，能令
破戒者遠離。淨戒者喜樂，破戒者遠離，則佛法興矣。何故能令破戒者遠離？因為
破戒癡人，聞此真實正語，則以為苦。
　　<經>【舍利弗。破戒比丘所成相貌。如來於此已具廣說。舍利弗。破戒比丘法
　　　。應不樂持戒律儀。愚癡之人不喜智慧。慳人不欲聞說布施。增上慢者
　　　。不欲聞此無憍慢法。若聞驚畏如墮深坑。好世利者貪著美味。聞訶訾
p-163
　　　食心則憂惱。若人好讀外經書者。則於其中生堅實想。貪著語者樂說散
　　　亂。樂嚴飾辭巧美說者。於佛第一義則無淨心。又於此法不敬不信。舍
　　　利弗。譬如不男之人無男子用。至男子中生不男想。而作是念。是諸人
　　　等如我無異。如是好著外經書者。常樂嚴飾巧美言辭。於佛第一義心不
　　　恭敬。】</經>
　　舍利弗！破戒比丘相貌，我今廣說。破戒比丘，其法自然不樂持戒，不樂持律
儀。愚癡之人，不喜智慧。慳貪之人，自然不喜布施。增上慢者，不喜聞此說實相
法、無憍慢法之深經，若聞此經，則生驚畏如墮深坑。好圖世俗利養者，則貪著美
味，聞訶訾貪著美食者，心則憂惱。若好讀外道經書者，則於外道經書生真實想，
生堅實不壞想。貪著語言者，樂於散心雜話。喜舞文弄墨、嚴飾文詞、巧美說者，
於第一義則無決定清淨心。又於此經所說實相法，不敬不信。破戒比丘，有如是等
相貌。
　　譬如不男下，喻破戒人，視餘人亦皆不守淨戒也。好著外道經書者，語無實義
，只是空泛名相，於第一義心不恭敬。
　　<經>【舍利弗。其中有人說清淨經。於此人所亦不恭敬。輕慢清淨持戒比丘。
　　　何以故。舍利弗。外道經書無真實語。法應憍慢貢高自大。何以故。是
　　　事不為厭離。不為寂滅。不為得道。不為涅槃。是人毀壞信等善根故。
　　　於一切處不信有功德。如不男人於諸人中皆謂如己。】</經>
p-164
　　彼破戒人，於說清淨經者，亦不恭敬，同時於清淨持戒比丘，亦復輕慢。何以
故？此人好著外道經書，而外道經書無真實語，法應憍慢貢高自大。
　　何以故？此破戒人只求活命，只求名聞利養，不為厭離生死，不為生滅滅已之
寂滅，不為得無上道，不為安隱涅槃。是人無信進念定慧等善根故，於一切處不信
有諸功德。如不男之人，謂一切人亦如自己般不健全。
　　<經>【舍利弗。如生盲人不見諸色。所謂黑色白色。不見黑白色者。不見好色
　　　不見醜色。不見青黃赤白紅紫縹色。不見長短細深淺等色。不見日月
　　　星宿。不見日月星宿者。如是盲人便作是念。無黑白色。無見黑白色者
　　　。無好醜色。無青黃紫縹。長短細深淺。日月星宿色。無見日月星宿
　　　者。餘人皆亦如是。盲人心倒。於一切處皆謂黑闇。】</經>
　　如生盲人不見諸色，用譬破戒人不見佛法功德，謂一切處皆是黑暗。自不見佛
法功德，自不知持戒，亦謂餘人不見佛法功德不持戒律。
　　縹者，淡青色也。
　　<經>【舍利弗。破戒比丘。增上慢人。墮外道論比丘。亦復如是。於深佛法心
　　　不信樂不能通達。聞諸法空無所有。不信不樂不能通達。】</經>
p-165
　　破戒比丘，增上慢人，信樂外道法者，於深佛法心不信樂，不能通達空無所有
法。
　　<經>【舍利弗。如是諸人。畏於汝等入邪際中不得正法。以是正法名為真實沙
　　　門。汝所得法是人不信。猶如盲人謂無白黑等色。】</經>
　　為何如是諸人畏於汝等？因為舍利弗等是聖弟子，是大阿羅漢，深得佛之正法
。故破戒比丘，心生畏懼。破戒之人，入於邪道，不能得佛正法。得佛正法者，方
名真實沙門。佛讚言，汝舍利弗等，所得正法，破戒人不信。彼等猶如盲人，謂無
黑白諸色。
　　<經>【舍利弗。是人如是入於邪際。求外道論樂眾鬧語。增長煩惱惡性惡法。
　　　是人不能信諸法空。何況通達。】</經>
　　舍利弗！此破戒人入於邪道，求外道論，樂眾鬧語。眾鬧語者，有言無義也。
徒增長煩惱，增長惡性惡法。不能信諸法空，何況通達諸法空？諸法空者，諸法實
相也。
　　<經>【舍利弗。於意云何。野干作師子。為能已吼今吼當吼。作師子行今行當
　　　行已行不。不也世尊。何以故。野干色力音聲不及師子。野干但能作野
　　　干聲。若欲作聲。但有野干聲出。非師子聲。】</經>
　　舉喻相較，「野干作師子」，應為野干作師子「吼」。
　　<經>【如是舍利弗。破戒比丘。增上慢比丘。自以此事為上。不淨說法者受尼
　　　犍子論。若執一事堅持不捨。貪貴世利樂讀經書。不能通達諸法實相。
p-166
　　　若能信受無相法者。無有是處。】</經>
　　舍利弗！破戒比丘，增上慢比丘，自以為是。不淨說法者，受外道尼犍子論。
或取著名相，執著一端，堅持不捨。貪世名利，樂讀外道經書。不能通達諸法實相
，若能信受實相法者，無有是處。
　　<經>【舍利弗。若有比丘耆年有德。比丘中龍有深智慧。是人能信無所有自相
　　　空法。無我無人法。何以故。是人不樂眾鬧雜語。不樂讀經睡眠多事。
　　　不為白衣營執事務。不為使命持送文書。不行醫術。不讀醫方。不為販
　　　賣。不樂論說世間語言。但樂欲說出世間語。是人能信一切法空。於一
　　　切法不起不壞。是人則能證真實際。則能如實正師子吼。非野干吼。】</經>
　　舍利弗！若有比丘，耆年有德，有深智慧，便能信諸法實相，能信無所有自相
空法，能信無我無人法。何以故？因為有深智慧者，不樂眾鬧，不樂無實義之雜語
，不樂讀外道經書及取著文字相，不樂睡眠及俗事務，不為白衣營執事務，不為白
衣作使命，不行醫，不販賣，不樂世間語言，但樂出世間語言。是人能信一切法空
，於一切法如實知，不生不起不壞不雜，以一切法空故。是故此人能證諸法真際，
能如實正師子吼。
p-167
　　<經>【舍利弗。若有比丘著外經義。是人為捨微妙佛法。誦持外道語言為大眾
　　　說。但作野干吼。舍利弗。如是惡人名為朽壞沙門。何以故。是外道義
　　　非佛法故。】</經>
　　若有比丘，著外道經義，是人則捨微妙佛法而為大眾說外道法，如此則非師子
吼，而為野干鳴。如是惡人，名為朽壞沙門。
　　<經>【舍利弗。著外道法比丘。不應自稱是佛弟子。何以故。沙門釋子不說尼
　　　犍子語。於大眾中但說佛語。舍利弗。若人著不淨語。欲作師子吼。但
　　　作野干鳴。是人不能解佛法第一義。】</經>
　　佛責著外道法比丘，不應自稱是佛弟子。
　　<經>【舍利弗。我今明了告汝。若人具足持戒禪定智慧。不慳不貪不染恚癡。
　　　不懷諂曲有厭惡心。言必真實。常樂獨處不樂睡眠。樂空無相無願無生
　　　無滅行。生離欲心求解佛法第一義。不好世語樂出世語盡持諸戒。一切
　　　惡事及惡知識悉皆遠離。住如是法則能解空無所有法。何以故。舍利弗
　　　。是行名為大人所行。非是貪樂利養所行。非是愚癡常人所行。非是敗
　　　壞沙門所行。非是糟糠沙門所行。非是假名沙門所行。】</經>
　　佛言若人具足持戒，具足禪定，具足智慧。經云生死煩惱，須以戒捉以定縛以
慧殺。具足無漏慧，可了分段生死，具足中道慧，可了分段、變易二死。不慳貪不
恚癡，不懷諂曲心，不有厭惡正法心。此人必然所說真實，樂獨處不樂憒鬧，不樂
p-168
睡眠。此人必樂空無相無願三三昧，必樂無生無滅行。生離欲貪心，求解佛法第一
義。不好世俗語，樂出世語。能持諸戒，無一切惡事及惡知識。住如是法者，則能
解空無所有法。
　　何以故？如是行者，是名大人行。大人行者，菩薩行也。非是貪名聞利養行，
非是愚癡行，非是敗壞沙門行，非是糟糠沙門行，非是假名沙門行。
　　<經>【舍利弗。諸法實相畢竟空寂。即是佛道。好世財利貪說不淨法者。所不
　　　能及。舍利弗。是地名為大智者地。非是貪樂外道者地。非說我見人見
　　　者地。】</經>
　　佛道有二，即定道與慧道。實相無相，即是定道。實相無不相，即是慧道。故
實相畢竟空寂，即是佛道。貪世財利不淨說法者，所不能及。法華經云，諸法實相
，唯佛與佛始能究盡。
　　舍利弗！此實相地，是大智者地。大智者地者，佛地也。非樂外道，及說我見
人見者地。
　　<經>【舍利弗。若實有我有人者。說我人者。應有實相。如實應<問>問。</問>若有我者
　　　。為是何色。青黃赤白。為在身中。為在身外。為遍在身如油在麻。舍
　　　利弗。麻中有油可出可示。若我在內說有我者。應說應示。如從麻中出
　　　油示油。第一義中求我不可得。是故當知。若說有我人者。是人猶尚無
p-169
　　　沙門戒。況沙門地。】</經>
　　若有我有人，應有實相，以我人為實有故。若我實有，應有形相，若有形相，
為是何色？為在身中？為在身外？
　　身者五陰也，若有我者，為在五陰內？為在五陰外？若在五陰內，則是五陰大
我小。若陰大我小，試問那一部分陰不是我？若我在五陰外，則是二法，互不相關
。那麼眼視物我不應見，耳聽聲我不應聞，五陰壞我還為人，五陰造罪我不應受報
，五陰自去輪迴，與我無關。
　　或者執有我者說，我非在陰內，亦非在陰外，而是我遍在五陰。若我遍在五陰
，乃是有我亦有五陰，如油遍在芝麻。油遍在芝麻，榨芝麻應出油。那麼你從五陰
中，拿出我來看看。
　　或者有人說，我遍在五陰者，是我與五陰為一，非為二法。我們要知道，五陰
身變壞，我受六道輪迴。若我遍在五陰而為一者，則五陰壞我亦應壞，無有我受六
道輪迴。若我不壞，五陰亦應不壞，然則我受六道輪迴，五陰亦應受六道輪迴。同
時五陰皆空，我云何在？故知有我見者，邪見也。是人尚無沙門戒，況有沙門地。
　　<經>【舍利弗。當知如是邪貪著者。所謂著我著眾生著壽命者。則為墮頂。是
　　　人如是邪貪著故。尚不能除貪利養心。況細煩惱。】</經>  p-170
　　著我人眾壽者，是為邪貪著，則為墮頂。圓教菩薩，於相似位──十信位，永
斷見思二惑，離三界繫，故曰頂。然若著其法，不更求進入住位，故名墮。亦有人
云，四加行中暖頂忍世第一，若由忍位進至頂位，猶人登山，已造其巔。若更前進
，則翻山而過更造一巔，可至忍位。若不能更進，即便退回還至山下，名曰頂墮。
　　<經>【舍利弗。通達空者。若為貪欲瞋恚愚癡利養所覆。無有是處。亦不墮頂
　　　。】</經>
　　空中無一切法，故通達空者，為貪瞋癡利養所覆，無有是處。通達空者，亦無
墮頂。
　　<經>【舍利弗。計我心者謂有壽命。壽命因緣故。則為利養所牽障礙於道。】</經>
　　凡夫有三重倒惑，一五陰皆空，計有五陰。二於五陰中復計有我。三於我復計
有生死壽命。以計有壽命故，乃為利養所牽，障礙於道。
　　<經>【舍利弗。我見者人見者。雖於我法出家為道。如是癡人於清淨中則非出
　　　家。何以故。尼犍子出家。皆計我心有所得故。舍利弗。有所得者。從
　　　無始世常有此見。若得出家猶有不絕。是名因外道出家。不名因聖法出
　　　家。】</經>
　　舍利弗！有我人見者，不名隨我出家，為隨尼犍子外道出家。以尼犍子皆計我
人，計有所得。計有所得者，從無始世來，常有我見人見。今世雖於佛法中出家，
而我見人見猶不絕也。
p-171
　　<經>【何以故。弊人不能信樂大法。於清淨大法無真實想。舍利弗。如是破法
　　　重罪因緣餘殃未盡。不能信解諸法實相。起不善業。或謗八直聖道。或
　　　於淨戒比丘而生惡心。妄出其過。或言破戒破見破命破威儀。或不見他
　　　過妄生是非。或以濁恚嫉心說他惡名。或不能知佛經義理。謂非佛法。
　　　如是惡人成就破法惡業。於佛第一義中。心不通達不入不喜。如是重罪
　　　餘報因緣。隨勤精進。猶尚不能取所緣相。何況繫心能得道果。】</經>
　　弊人不能信樂大法下，斥責破戒之人。
　　如是破法重罪因緣餘殃未盡者，即往古品所云，苦岸比丘、薩和多比丘、將去
比丘、跋難陀比丘，及其所有在家出家弟子也。以破法惡業因緣，餘報未盡，雖勤
精進，猶不得道果。
　　<經>【又深依止我見人見。如是見者。乃至諸佛。猶亦不能拔其根本。何況聲
　　　聞。】</經>
　　此人餘殃已是未盡，何況又深依止我見人見？即令諸佛出世，猶不能拔其根本
，何況聲聞人呢？
　　<經>【舍利弗。若人有如是貪著不善邪見。謂我見人見眾生見壽者見命者見。
　　　又於第一義空驚疑畏者。當知是人先世成就破法罪緣。】</經>
p-172
　　若人有我人眾壽見，及於第一義空不信者。當知其先世有破法罪業。
　　<經>【舍利弗。若人如是貪著惡邪不善。謂貪我貪人貪壽命者。是人百千億諸
　　　佛以三輪示現。不能令悟使得道果。】</經>
　　若人貪著我人眾壽惡邪見者，雖百千億諸佛，身口意三輪示現，猶不能令得道
果。
　　<經>【舍利弗。寧以利刀割舌。不應不見他事妄說其過。破戒破見破命破威儀
　　　。】</經>
　　不見他事，妄說其過者，虛構污枉也。妄謂他人破戒破見破命破威儀。破命即
邪命而活，如五種邪命。五邪命者，一詐現異相以求利養。二自說功德以求利養。
三占相吉凶以求利養。四高聲現威以求利養。五說所得利以動人心而求利養。
　　<經>【舍利弗。於未來世。當有比丘善護二百五十戒。是人我慢心而作是念。
　　　我是持戒餘人不爾。輕於他人心無恭敬。我是多聞彼非多聞。舍利弗。
　　　爾時多有比丘。但貴持戒多行阿蘭若行。能善護戒品隨所說行。勤心讀
　　　經求通佛法。如是人等。生多聞慢阿練若慢。而好瞋恚心常垢濁。深懷
　　　慳貪瞋恚毒心頑鈍無知。以小因緣而起大事。是人瞋恚覆心互相出過。
　　　謂破戒破見破命破威儀。】</經>
　　此處說明持戒多聞禪定者之過錯，其過在以持戒多聞禪定而生我慢，輕慢他人
。
　　阿蘭若行者，居閒靜處修定也。勤心讀經者，唯求取相多聞也。以小因緣而起
大事者，以持戒多聞禪定而生我慢，障無上佛道也。
p-173
　　<經>【舍利弗。如是僧中有好比丘。心無偏黨處在中間。而亦同之在彼惡中。
　　　互相譏論諍訟不息。不得安隱坐禪讀經。在家出家皆亦嬈動。如是舍利
　　　弗。爾時多有比丘。一歲二歲三歲乃至九歲。輕慢上座無有恭敬。是人
　　　出家受戒多不如法。習和上阿闍梨亦無恭敬。】</經>
　　爾時比丘互相譏論，雖有好比丘，而亦同之譏論諍訟不息。於是大眾僧不得安
隱坐禪誦經，在家眾亦被擾動。
　　一歲二歲三歲者，謂出家戒臘也。受戒一夏至九夏，為下座比丘。十夏至十九
夏，為中座比丘。二十夏以上，為上座比丘。滿五十夏，尊為耆宿。出家者須具足
三衣具，十師具足，白四羯磨……等，否則為不如法。習效和上及阿闍梨，妄自
尊大也。習，應為習「效」。
　　<經>【舍利弗。爾時年少比丘及先出家無有依止。共相輕慢十歲比丘所畜徒眾
　　　。其諸徒眾皆無恭敬威儀法則。亦不如法。舍利弗。時諸惡人。具足貪
　　　欲瞋恚愚癡。互相輕慢無有恭敬。相違逆故我法則滅。舍利弗。時諸癡
　　　人多起破法罪業。起此罪已當墮惡道。】</經>
　　年少比丘，即下座比丘也。十歲比丘所畜徒眾，律制比丘年滿十歲，方聽畜徒
。爾時多係破戒無德比丘，故年少比丘及先出家者，無依止師。
p-174
　　時諸癡人，以破法罪業，當墮惡業。
　　<經>【舍利弗。我今明了告汝。求自利己善比丘。當爾之時不應入眾。乃至一
　　　宿。唯除阿羅漢煩腦已斷。及病比丘於中有緣。何以故。舍利弗。當爾
　　　時人貪欲瞋恚愚癡毒盛。不活怖畏常所逼切。求利善人常應自處山林空
　　　靜。乃至畢命如野獸死。】</經>
　　舍利弗！求自利己善比丘者，不與彼惡人同流合污者也。當爾之時，不應入眾
與破戒比丘共住。除阿羅漢已斷煩惱，及有病比丘需人照顧。否則常應自處山林空
靜處，乃至畢命，寧肯如野獸般死去。
　　不活怖畏，恐己不能活命，謀求蓄積資生也。係五怖畏之一，五怖畏者，一不
活畏，二惡名畏，三死畏，四惡道畏，五大眾威德畏。
　　<經>【舍利弗。我今明了告汝。我此真法不久住世。何以故。眾生福德善根已
　　　盡濁世在近。求自利善比丘。應生如是厭心。我當云何見法破亂。見此
　　　沙門惡世難時。我當勤心精進早得道果。】</經>
　　佛言我之正法，不能久住於世，以眾生福德善根已盡，五濁惡世在近。求自利
之善比丘，應生厭離心，早得道果。我等眾生處此末世，早得道果談何容易，唯有
早求往生極樂。
p-175
　　<經>【舍利弗。我法無諸難事。不念衣食臥具醫藥。汝等但當勤行佛道。莫貴
　　　世間財利供養。舍利弗。汝今善聽。我當語汝。若有一心行道比丘。千
　　　億天神皆共同心。以諸樂具欲共供養。舍利弗。諸人供養坐禪比丘。不
　　　及天神。是故舍利弗。汝勿憂念不得自供。佛真教化當隨順行。莫以第
　　　一義空出人過惡。何以故。舍利弗。大嶮難者所謂得空。或有比丘。因
　　　以我法出家受戒。此法中勤行精進。雖諸天神諸人不念。但能一心勤行
　　　道者。終亦不念衣食所須。所以者何。如來福藏無量難盡。】</經>
　　我法無諸難事者，謂弟子等，但勤行佛道，不求世利，即不乏供養也。一心行
道比丘，千億天神皆欲供養。世間諸人供養，不及天神之供養。故汝等於佛真教化
，當隨順行。佛真教化者，實相也，第一義空也。既通達第一義空，不可以第一義
空出人過惡。若以第一義空出人過惡，便是於空中生有所得心。於第一義空生有所
得心，便不能成就無上佛道，故為大險難者。
　　或有比丘，於我法中勤行精進，縱然諸天人不念欲供養，行人但一心行道，終
亦不愁供養也。因為弟子所受用者，乃如來福藏。而如來福藏，無量難盡。
　　<經>【舍利弗。如來滅後。白毫相中百千億分。其捨一分供養舍利及諸弟子。
　　　舍利弗。設使一切世間人。皆共出家隨順法行。於白毫相百千億分不盡
　　　其一。舍利弗。如來如是無量福德。若諸比丘所得飲食。及所須物趣得
p-176
　　　皆足。舍利弗。是諸比丘應如是念。不應於所須物行諸邪命惡法。】</經>
　　舍利弗！如來滅後，白毫相福藏，百千億分之一，供養舍利，及諸弟子，食用
不盡也。供養舍利，舍利表道場也。
　　假使一切世人，皆共出家隨順法行。彼等食用，於白毫相福藏，百千億分不盡
其一也。所以比丘應如是念，不應為求活命，行諸邪命惡法也。
　　<經>【舍利弗。若納衣比丘。於糞掃中拾取弊故。應生是心。以此障寒及修聖
　　　道。我今以此弊故。縫作僧伽梨者。勤行精進。若以凡夫乃至一夜不應
　　　著此。是比丘淨浣縫著。若此比丘。於此納衣生貪著心即應捨之。我不
　　　聽著。何況餘衣。何以故。舍利弗。是比丘於此衣中。生非比丘法。是
　　　比丘不復應著。何況餘物。】</經>
　　納衣即糞掃衣也。僧伽梨，即比丘所著大衣。文義明顯，不勞多釋。
　　<經>【舍利弗。是時比丘寧以赤熱鐵鍱自纏其身。不應著此納衣。何以故。於
　　　此衣中染愛心故。舍利弗。納衣比丘應作是念。著此納衣。以遮寒熱以
　　　助修道。我今不復更著餘衣。當得須陀洹果斯陀含果阿那含果阿羅漢果
　　　。舍利弗。如是納衣比丘專求道者。我則聽著。舍利弗。乞食比丘。應
　　　諸法中無所分別。常攝其心不令散亂而入聚落。以諸禪定而自莊嚴。乞
p-177
　　　食得已心不染污。持所得食從聚落出。在淨水邊可修道處。置食一面洗
　　　腳而坐。以食著前。應生厭離想不淨想屎尿想臭爛想變吐想塗瘡想厭惡
　　　想子肉想臭果想沉重想。又於身中應生死想青想膿想爛壞想。】</經>
　　赤熱鐵鍱，即赤熱鐵葉也。
　　於納衣中，不應生愛著貪染心。以上係略說十二頭陀行。於食應作厭離想、不
淨想……。以美食才下咽喉，已成臭穢，其所滋養，唯養業報身。於身中應生死想
、青想、膿想、爛壞想，係說九種不淨。觀身不淨有九想，一死想、二脹想、三青
瘀想、四膿爛想、五壞想、六血塗想、七蟲噉想、八骨鎖想、九分散想。
　　<經>【舍利弗。比丘應生如是想。以無貪著心然後乃食。但以支身除飢渴病。
　　　令得修道。應作是念。我食此食破先苦惱不生後苦。心得快樂調適無患
　　　。身體輕便行步安隱。又念食此食已。我應當得須陀洹果斯陀含果阿那
　　　含果阿羅漢果無生法忍。舍利弗。比丘如是食者。我聽乞食。舍利弗。
　　　若乞食比丘。於所得食生貪味心。以為甘美而作是念。我食此食當得好
　　　色氣力充盛。不作是念。我食此食勤行聖道。如是比丘我乃不聽受一飲
　　　水。何況飯食。】</經>
　　當得無生法忍者，登菩薩位也。餘文易解，不贅釋。
p-178
　　<經>【舍利弗。若於食中不見過惡。不見出道而便食者。寧自以手割股肉噉。
　　　何以故。我聽行者得者受他供養。不聽餘人。舍利弗。云何名為行者。
　　　若有比丘決定發心。我於今世斷諸結使。當入無餘涅槃。修習聖道如救
　　　頭然。又當除斷不善惡法。是名行者。又能一心信解空無相無願。為得
　　　須陀洹果斯陀含果阿那含果阿羅漢果斷諸煩惱。名為行者。求諸善法常
　　　行諮<問>問。</問>名為行者。又能發心一心度脫一切。名為行者。勤心修習諸助
　　　道法。於諸經中如說而行。及有一心求佛道者。舍利弗。於佛法中是名
　　　行者。何謂得者。謂得須陀洹脫三惡道。名為得者。斯陀含阿那含阿羅
　　　漢。斷諸煩惱求道已息。所作已辦善學三學。是名得者。我聽是人得受
　　　供養。是人若受供養。是名善受供養。】</經>
　　不見出道。不見出離生死之道也。
　　所謂行者，決定發心行道，斷諸煩惱結使，當入無餘涅槃。無餘涅槃，有小乘
大乘之不同。於小乘言，生死之因已斷，然一生果報身猶在，曰入有餘涅槃；一生
報身壞時，灰身滅智，永不受後有，曰入無餘涅槃。於大乘言，變易生死因盡，曰
入有餘涅槃；變易生死果盡，曰入無餘涅槃。若以大乘視小乘，則謂小乘人不入無
餘涅槃，因為小乘人不了變易生死故。
　　所謂行者，修習聖道，除斷諸不善法，一心信解三三昧，為得初二三四果而斷
煩惱，求諸善法而行諮問，發心度脫一切眾生，勤修諸助道法，信受佛語依教奉行
，一心求無上佛道。
　　所謂得者，謂得須陀洹，脫三惡道。須陀洹是初果，初果人，只往來於天上人
間，不落三塗。及得二果三果四果。斷煩惱盡，求道已經得道，所作已辦，善學戒
p-179
定慧三學。如是之人，名為得者。我聽是人受諸供養，是人所受供養，名善受供養
。
　　<經>【舍利弗。清淨持戒者。開化檀越者。及修多聞讀誦經者。謂讀誦修路
　　　岐夜授記經伽陀憂陀那尼陀那。如是諸經本生經方廣經。未曾有經。阿
　　　波陀那論議經。是人又能清淨持戒無有瑕疵。不垢不濁自在不著。智者
　　　所讚能自具足。隨順禪定時時樂坐禪。如是比丘我亦聽受供養。】</經>
　　舍利弗！若有清淨持戒比丘，能度化檀越。檀越施主也。及多聞不取於相，讀
誦十二部經。修路下，即十二部經也。修路譯曰契經，即經中之長行文。岐夜
譯曰重誦，伽陀譯曰諷誦，憂陀那譯曰自說，尼陀那譯曰因緣，阿波陀那譯曰譬喻
。
　　此人又能清淨持戒無有瑕疵，不垢不濁不執著於戒。此人為智者所讚，能自具
足無有散亂，隨順禪定。如是比丘，我亦聽受供養。
　　<經>【舍利弗。身證法者無有疑悔。我聽是人高座說法。雖是凡夫清淨持戒。
　　　心不貪著外道經義。一心勤求沙門上果。不貪利養善巧定說。多聞廣喻
p-180
　　　猶如大海。乃至失命猶不妄語。不樂諍訟自利利他。唯清淨第一實義。
　　　所說如是亦如是行。舍利弗。如是說者我聽說法。】</經>
　　佛曰我法甚深，唯證乃知。故身證法者，我乃聽許高座說法。彼雖是凡夫，然
清淨持戒，不貪外道經義，一心勤求沙門上果，不貪利養，能善巧決定說法，不欺
佛不欺眾生不自欺。
　　能多聞廣喻說法，智慧猶如大海。縱然喪失生命，猶不妄語欺騙眾生。不樂與
人諍訟，能自利而利他。唯說清淨第一實義。清淨第一實義者，諸法實相也，畢竟
空也。所說如是，亦如是行，謂言行一致，自不相違也。舍利弗！若比丘能如是說
者，我聽許其說法。換句話說，若能如是說者，乃為清淨說法也。
　　<經>【如來所說能使諸法不相違逆。謂說戒定慧解脫解脫知見。】</經>
　　如來是真語者實語者如語者不異語者不誑語者，故所說能使諸法不相違逆。謂
說五分法身，五分法身者，戒法身、定法身、慧法身、解脫法身、解脫知見法身。
　　<經>【舍利弗。求利比丘。為佛出家而破戒品。何用說法。何以故。舍利弗。
　　　我經中說。若人自不善寂自不能護。能令他人善寂自護。無有是處。如
　　　人自沒污泥欲出他人。無有是處。若人能自善寂。能出污泥欲出他人。
p-181
　　　則有是處。】</經>
　　舍利弗！貪求世利之比丘，雖隨佛出家，卻毀破我之戒品。這種人，何用說法
？何以故？我經中說，若人不能防非離過，自不能善寂，自猶有惡道之報，自不能
護。能令他人善寂，能令他人自護者，無有是處。如人自沒污泥，欲令他人出污泥
者，無有是處。若自出污泥，令他出者，乃有是處。
　　<經>【是故舍利弗。我今明了告汝。誹謗如來其罪不輕。實語比丘應聽說法。
　　　非妄語者持戒比丘。則能法施。舍利弗。高座說法決定斷疑。最是上事
　　　。若持戒不淨著外道義。我則不聽。及妄語者。貴世樂者。求利養者。
　　　樂諍訟者。我亦不聽。我聽淨持戒者。質直心者。通達諸法實相者。高
　　　座說法。舍利弗。破戒比丘寧當捨戒。不著聖人相袈裟覆藏罪垢。密作
　　　眾惡受人信施。舍利弗。以小因緣。而於久遠受地獄身。】</經>
　　是故舍利弗！毀謗如來，其罪不輕。如實說法比丘，應聽說法。不淨說法比丘
，不聽說法。持戒比丘不違佛教，則能法施。讀外道經典，不順佛教，即為破戒。
　　舍利弗！高座說法，義理決定，斷眾生疑者，最是上事。若持戒不淨，著外道
經義，言無實義而妄語者，貪世樂者，求利養者，樂諍者，我則不聽說法。我聽
持戒者，誠直心者，通達諸法實相者，高座說法。
p-182
　　寧捨戒，不破戒。不可著如來法衣，冒作賢聖僧相。否則受人信施，要受地獄
果報。
p-183
</檔>
