<檔>
<篇>佛藏經描仿</篇>
<節>佛藏經描仿</節>
　　　<節> 囑累品第十</節>
　　<經>【爾時阿難白佛言。世尊。當爾世時諸比丘等。於善法中云何精進。佛告
　　　阿難。且置莫<問>問。</問>所以者何。佛無量智所說經典。爾時比丘尚不能信。
　　　況能勤行。阿難。如來於有為法中所有智慧。一切辟支佛阿羅漢等不能
　　　解知。阿難。如來所知法。若為汝說汝則迷悶。何況是人當能信之。如
　　　來於今說如是經。爾時癡人猶尚不信。何況能信所說罪報。】</經>
　　阿難請問爾世時比丘，於善法中云何精進？佛止曰，汝莫問！佛無量智所說經
典，爾時比丘尚不能信，何況能修行？
　　如來於有為法中所有智慧，乃如來權智也。如來有實智與權智，實智者無分別
智，權智者差別智。實智無分別，故曰一，亦曰空。權智者具差別相，故曰無量。
佛以實智，則於無量知空，於無量知一。佛以權智，則於空知無量，於一知無量。
權智生於實智以實智為本，故實智又名根本智，權智又名後得智。於菩薩行中，第
六地中根本智具足，後四地中──七八九十地，後得智漸圓。
p-184
　　如來於有為法中所有智慧，即如來權智也。如來權智，於空知無量。以無量故
，所以說如來權智不思議。是以如來於有為法中所有智慧，辟支佛阿羅漢不能解知
。
　　阿難！如來權智所知法無量，若為汝說，汝則迷悶，況爾世時比丘當能信之？
佛今說此佛藏經，爾時癡人尚不能信，何況能信經中所說罪報？
　　<經>【阿難。法應當爾。自身是惡謂餘亦惡。如今第一懈怠比丘。爾時第一精
　　　進比丘所不能及。若所持戒威儀智慧。不得相比。如來若說此人所行。
　　　一切過惡轉身所受。是人不信更起重罪。汝等若聞亦得憂怖。不能量其
　　　所受罪惡。】</經>
　　阿難！法應如是，自身是惡，亦謂餘人亦如自己是惡。佛今在世，爾時第一精
進比丘，不及現在第一懈怠比丘。其餘律儀智慧，更不能相比也。
　　如來若說此人之惡行所受之苦報，彼等雖聞不信。以不信故，更起重罪。汝等
若聞其重罪，亦生憂怖，不能量知其所受罪報也。
　　<經>【阿難。如來深法受者難有。於意云何。好床茵褥豚子樂不。不也世尊。
　　　阿難。我阿耨多羅三藐三菩提。此法深妙智者所樂。是人不能信解通達
　　　。得出家已自稱沙門。不能堪受如實教化。於此法中不能修心。不得滋
　　　味振手而去墮在惡道。猶如豚子捨好床褥。】</經>
p-185
　　舉喻以明。豚子豬也。如來無上菩提甚深妙法，為智者所樂，癡人不能信解通
達。癡人出家已，實非沙門，自稱沙門。不能如實受教化，於如實法中不能修心，
不得法味。聞法不信，拂袖而去，以是因緣墮於惡道。猶如豚子，不樂好床褥也。
　　<經>【何以故。阿難。是我阿耨多羅三藐三菩提甚深清淨。非難化者所能信解
　　　。難降伏者。無智慧者。難滿者。難養者。破戒者。難與語者。住邪法
　　　者。行邪行者。貴財利者。以衣食為上者。破威儀者。破戒德者。墮頂
　　　者。弊惡者。懈怠者。小欲者。小精進者。無羞者。耐羞者。匆匆營事
　　　業者。沙門中旃陀羅。沙門中白衣。沙門中敗壞。沙門中行邪道者。非
　　　沙門自言是沙門者。魔所吞者。與外道義合者。不如說行者。樂眾鬧者
　　　。樂散亂語者。具有魔事者。魔所衰惱者。煩惱熾盛者。我見者。人見
　　　者。眾生見者。顛倒者。於我此法若能信解通達。無有是處。】</經>
　　阿難！我此無上菩提，甚深清淨，非難化者乃至顛倒者，所能信解。
　　難化者，剛強難調眾生也。
　　小欲者，樂小法者。
　　無羞者、耐羞者，謂無慚無愧之人。
　　匆匆營事業者，不修佛道，經營世間事業者。
p-186
　　沙門中旃陀羅，旃陀羅者，屠夫也。
　　樂眾鬧事，身心不閒靜也。
　　樂散亂語者，樂散心雜話也。
　　具有魔事者，凡障礙佛道者，即為魔事。諸如破戒、破見、破威儀、破命、心
有所住、取著於相、有所得心、不能信解實相法、聞第一義空驚疑怖畏……等。
　　以上諸人，於我法不能信解通達。
　　<經>【何以故。阿難。我阿耨多羅三藐三菩提清淨快大。與此惡人不相稱可。】</經>
　　我阿耨多羅三藐三菩提清淨「快大」，似應為「清淨廣大」，或「清淨快樂」
。
　　<經>【阿難。譬如百千億三千大千世界中間曠遠。此弊惡人遠沙門法。猶尚如
　　　是。況得順忍。況得涅槃。阿難。如此事者說不可盡。當來沙門弊惡鄙
　　　賤。深懷慳貪。深懷瞋恚。深懷不信。三毒熾盛心行獷。難可制御。】</經>
　　譬如百千億佛土，相距曠遠。此弊惡人遠離佛法，亦復如是。當然更不能得順
忍或涅槃了。
　　未來世中，像如此衰敗事，說不能盡。當來世沙門，弊惡鄙賤、慳貪、瞋恚、
不信正法、三毒熾盛、難可調伏。
p-187
　　<經>【阿難。譬如良田善熟以火自燒。甘膳美食而自著毒。舍宅所有以火自梵
　　　。為應爾不。不也世尊。阿難。如是未來世癡人。因以我法得受供養。
　　　而不信解如來功德。又不能信如是等經。不能堪忍如實說過。自知瘡疣
　　　而逆我語。如是癡人依佛自活。而逆是法。阿難。爾時閻浮提內。如是
　　　癡人充滿其中。】</經>
　　譬如良田，莊稼善熟，自以火焚﹝梵為焚﹞……阿難！是應該否？阿難答曰，
不也世尊！
　　阿難！未來世比丘，因我法而受供養，卻不信解我法，又不能信此佛藏經。不
能堪忍我於經中如實說其過惡。彼自知有過，而不信受我語。阿難！爾時閻浮提內
，充滿如是之人。
　　<經>【阿難。且置。何用求此愚癡惡人。徒生徒老所行惡事。】</經>
　　阿難！停止！何用問此癡人，生老病死之惡事。
　　<經>【爾時阿難白佛言。世尊。當何名此經。云何奉持。佛告阿難此經名為佛
　　　藏。亦名發起精進。亦名降伏破戒。亦名選擇諸法。當奉持之。阿難若
　　　人誦持是經。所得功德無量無邊。所以者何。破戒比丘。尚不能信讀誦
　　　教人。況於是中得歡喜心。何以故。阿難。譬如惡賊於王大臣。不敢自
　　　現盜他物者。不自言賊。如是阿難。破戒比丘成就非沙門法。尚不自言
　　　是惡。況能向餘人說。自言罪人。阿難。如是經者。破戒比丘。隨得聞
　　　時能自降伏則有慚愧。持戒比丘得自增長。】</經>
p-188
　　阿難請問此經何名？佛言此經名佛藏，亦名發起精進，亦名降伏破戒，亦名選
擇諸法，此經功德無量。破戒之人，尚不能信受，不能讀誦，不能教授他人，何況
能於此經起歡喜心？
　　譬如大賊，於大臣前自作覆藏，破戒之人亦復如是。所以尚不自言是惡，況能
向餘人，自承是罪人？阿難！此佛藏經，破戒比丘若聞能自降伏其過，則有慚愧心
。持戒比丘若聞，便能增長道業。
　　<經>【說是經時。無數諸天於諸法中得法眼淨。惡魔及諸眷屬皆大憂惱。如墮
　　　十六種大坑。大啼哭言。瞿曇沙門知我覺我。我常長夜。願佛滅後破持
　　　戒者助破戒者。欲令諸惡比丘不知佛法。但知讀誦我欲於佛法中破安隱
　　　心。語言此非佛法無有義趣。瞿曇於今在諸天人大眾之中。守護是法遮
　　　我所願。魔說此已。懷憂愁惱忽然不現。】</經>
　　法眼淨是見道位，即初果須陀洹。
　　如墮十六種大坑，有云為十六種火坑。然十六種大坑或十六種火坑，均未見解
釋。天魔聞經憂怖，發願於佛滅後，破持戒者，助破戒者。欲令破戒惡比丘，不知
佛法，但知讀誦，不解經義。魔言，我欲於佛法中，破安隱心。破安隱心者，破涅
槃法也。令破戒比丘於涅槃法，自言非佛法，涅槃法無有道理。
p-189
　　魔承認佛在世時，守護正法，遮止魔願，魔無奈何也。言罷隱去。
　　<經>【爾時世尊欲明了此事。而說偈言
　　　我所說諸法　　隨順第一義
有為不堅牢　　如夢之所見】</經>
　　我所說諸法，皆隨順第一義空。有為法生住滅，如夢中事，皆不堅牢。
　　<經>【我今說此法　　呵責未來事　　隨順第一義　　防制諸惡人
　　　爾時惡世中　　比丘心嬈動　　諍訟生是非　　不能得涅槃
　　　沙門及白衣　　所說無有異　　爾時我此法　　與俗法無別】</經>
　　我今說此法，說此佛藏經也。為隨順第一義，防止破戒惡人。
　　爾時惡世中，比丘諍訟是非，不得涅槃。雖是沙門，與白衣所說世間法無異。
竟把我此妙法，說得與世俗法無有差別。
　　<經>【為諸在家說　　汝知我希有　　我得於佛法　　初道第一果】</經>
p-190
　　爾時破戒惡比丘，為在家眾說法時，自言汝等應知，我甚希有，我於佛法中已
得初果。
　　<經>【更有比丘言　　我說不異是　　此人與我同　　我真見法者】</經>
　　更有比丘言，更有比丘隨順其說也。自稱我亦與彼無異，我亦是真見道者，是
證果位之人。
　　佛於律中，不聽比丘向白衣無因緣自稱證果。若自己實已證果，尚不得向白衣
無因緣稱說，若向白衣無因緣而稱說，即犯戒也。若向白衣虛妄說，未證言證，未
得言得，即破重戒，報在阿鼻。
　　<經>【見法不見者　　為致白衣故　　各於自法中　　而生其議論
　　　有言一切有　　有言一切空　　不住於正道　　性惡毀我法】</經>
　　爾時比丘，自稱已見道，或者向於見道，都是為了招致白衣之故。各於自己虛
妄說中，而生諍論。而生其議論者，自是非他也。
p-191
　　有的執一切法有，有的執一切法空，皆不契中道。佛之中道義，乃離兩邊而不
住中也。一切無所住，一切無所得，假名中道。
　　<經>【汝勿近是人　　可來親附我　　為汝說真法　　如我疾得道】</經>
　　破戒比丘言，汝等可親附於我，莫近餘人，我為汝說真實佛法，令汝如我一般
，速得佛道。
　　<經>【如是諸音聲　　流布於遠近　　同心相黨助　　破我所教法
　　　譬如諸惡賊　　同惡共為侶　　反逆破國土　　城邑及聚落
　　　爾時諸比丘　　難得可開化　　鈍根深貪著　　少智依我人】</經>
　　如是諸音聲。不實的虛妄的言說，互相黨助，破我正法。同時令世間受到破壞
，比丘眾無有開悟得道者。爾時多是鈍根貪著者，少有智慧者，多是依我見人見者
。
　　<經>【不解於如來　　隨宜所說法　　　說有漏增上　　自言是得道
p-192
　　　在於大會中　　多有諸比丘　　　皆言有智慧　　求智無一人
　　　若是大會中　　或有一比丘　　　如實有智慧　　皆呵言無智】</經>
　　不解於如來，隨宜方便而說三乘法。法華經云，佛說三乘法開權也，唯宣一佛
乘，方為顯實。爾時癡人，說有漏不究竟法，起增上慢，自謂得道。
　　於大法會中，自言有智慧，其實無智。若實有智慧者，眾反呵言無智。
　　<經>【諸天神等見　　法王道散壞　咸皆懷憂惱　　相對而啼泣
　　　中有諸樹神　　從樹而墮地　咸言釋師子　　妙法今悉壞
　　　佛寶法僧寶　　在世猶未久　如何於今日　　悉皆當散壞
　　　我等不復聞　　如來所說法　癡冥無所知　　上道今將滅 p-193
　　　爾時諸地神　　皆出大音聲　如來大法炬　　於今當滅盡
　　　諸天諸神等　　後莫有所悔　而言不見聞　　佛道今已滅】</經>
　　諸天神見佛正法破壞，皆大憂惱。
　　我等不復聞佛之正法，現在比丘，多是癡冥無所知，無上佛道今將破滅。
　　諸天諸神等，而言不見聞於佛道，佛道今已滅。
　　<經>【如來無量劫　　自利亦利人　　忍受諸苦惱　　發願得成佛
　　　釋師子大聖　　度諸眾生者　　清淨微妙法　　今將欲滅盡
　　　癡惡諸賊等　　於今當得力　　無有慈愍心　　互相謗毀惱
　　　魔使及魔民　　鈍根難開化　　諂曲懈怠心　　瞋恚壞佛法
p-194
　　　但於空林中　　坐禪滿三月　　自言是羅漢　　無禪況得道】</經>
　　如來無量劫，至今將欲滅盡，謂清淨佛法，將滅於癡人之手。
　　癡惡諸賊等，至瞋恚壞佛法，責末世破戒之人。
　　如是癡人，徒於空林中，坐禪修定。自稱得道，其實禪定尚無，況能得道。
　　坐禪滿三月，佛制比丘，夏三月安居，謂坐夏三月。
　　<經>【不得言得道　　死言入涅槃　　眾人信起塔　　而自入地獄
　　　如是癡空者　　互共相輕恚　　我於無量劫　　所得今盡壞】</經>
　　自不得道，而言得道。實是死亡，而言入涅槃。眾人信以為實，而為其起塔供
奉，而其自己已入地獄。如是癡人，互相輕慢互相瞋恚。我無量劫所得之無上菩提
，爾時將盡滅壞。
　　<經>【爾時虛空神　　共見釋師子　　　妙法毀壞敗　　發聲皆啼泣
p-195
　　　四天王聞此　　皆共懷憂惱　　　時與諸天神　　僉皆共來下
　　　阿羅迦槃城　　夜叉神眾來
　　僉皆大啼哭　　出可畏音聲
　　　有諸七寶城　　嚴飾極微妙　　　失色皆如土　　諸天不樂住
　　　悲號大啼哭　　處處皆來集　　　各共懷憂惱　　相見不能言
　　　宛轉臥在地　　發如是音聲　　　共行閻浮提　　見是大怖畏
　　　佛子共諍　　破法而分散　　　皆從天上來　　共詣我生處
　　　天神諸寶城　　七日無光色　　　各共坐啼泣　　滿七日不起】</經>
　　共見釋師子，妙法毀壞敗者，共見佛法壞滅也。諸天見正法壞敗，發聲啼泣。
可見法滅時，悲慘情形。
p-196
　　阿羅迦槃城，未見翻譯。
　　三寶興隆，天與阿修羅戰則天勝，三寶壞敗，天與阿修羅戰則阿修羅勝。故諸
天見佛法壞敗，皆大憂惱。
　　<經>【如何大精進　　勇猛世間尊　　　我等見住此　　今當不復見
　　　咸共詣祇洹　　相對而啼泣　　　佛此說四諦　　我等此中聞
　　　世間將盲冥　　互相輕恚慢　　　但起諸惡業　　還墮於惡道
　　　諸天妙宮殿　　可惜今將空　　　我等諸天神　　無復救度者】</經>
　　如何大精進一偈，感歎世尊滅度。咸共詣祇洹一偈，表於佛之懷念。
　　無佛度化，世間將盲冥，世間人將互相輕慢結怨。但造惡業，墮諸惡道，天人
空虛，惡道充滿。
p-197
　　<經>【爾時閻浮提　　毀壞無威色　　　經行處樹下　　山窟無善人
　　　一切諸世間　　悉皆大嬈動　　　諸天及大神　　音聲可怖畏
　　　爾時忉利天　　舉手大悲哭　　　各於宮殿中　　發聲而號哭
　　　諸天宮殿中　　皆稱說我言　　　永離大聖王　　為我說法者】</經>
　　佛滅後，世間擾動不安。
　　經行處樹下，山窟無善人。謂山林間，無修道人也。
　　<經>【忉利天六月　　不食修陀食　　　不聽伎樂聲　　憂愁如喪子
　　　諸阿修羅眾　　聞有如此事　　　皆共相命集　　欲攻忉利天
　　　時諸閻浮王　　皆共相征罰　　　諸天阿修羅　　亦皆共戰】</經>
p-198
　　諸天動亂，與阿修羅戰。世間諸王，亦互相攻伐。皆共相征罰，應為皆共相征
「伐」。
　　<經>【爾時諸比丘　　及諸比丘尼　　　多墮惡道中　　少有得免者
　　　破戒諸白衣　　隨順惡比丘　　　以是因緣故　　皆趣於惡道
　　　諸惡優婆夷　　隨順惡師故　　　亦復入惡道　　世間皆嬈動】</經>
　　末法時期，四眾弟子，多墮於惡道，少有能免除惡道者。
　　<經>【有入城聚落　　有至山林中　　　東西懷憂惱　　以損其壽命
　　　爾時多惡賊　　多有諸嶮道　　　種五穀不生　　若生蟲所食
　　　爾時世人民　　飢饉多餓死　　　死墮餓鬼中　　久受諸苦惱
p-199
　　　時人施佛物　　塔及四方僧　　　輒皆共分食　　我後僧如是】</經>
　　有入城聚落一偈，乃戰亂逃難之情形。
　　爾時有施佛及僧者，時世飢荒，人奪而分食之。
　　<經>【阿難汝等當　　勉力勤精進　　　莫見後末世　　如是眾惡事
　　　一切諸凡夫　　愚癡無有智　　　起諸凡夫業　　疾墮惡道中】</經>
　　佛囑阿難精勤修道，早日得果，莫見末世衰敗情形。末世凡夫愚癡無智，以無
智慧故，造諸惡業，惡業因緣，墮惡道中。
　　莫道佛令阿難莫見末世情形，末世惡事，誰當樂見？我輩凡夫，得果不易，願
求彌陀接引往生。
　　有人謂求往生西方，是消極的行為，我們應該勇敢地留娑婆度眾生。要知道，
斷煩惱者方能留娑婆度眾生。若不斷煩惱能度眾生者，當是眾生皆能度我。問，斷
何種煩惱方能度眾生？答曰破無明煩惱方能度眾生，如阿羅漢雖斷見思煩惱，猶不
敢留娑婆度眾生也。問，何種人破無明煩惱？答，得無生法忍菩薩。問，何種人得
p-200
無生法忍？答，地上菩薩，初地菩薩，即破一分無明，得一分無生法忍。
　　再者，汝若欲留娑婆度眾生，最低限度要保住人身。否則汝若失掉人身，不知
誰能度汝也。問，何種人不失人身？答，最起碼是初果須陀洹，只往來於天上人間
，不失人身。
　　所以我自忖非初果，更非初地，只有老實念阿彌陀佛，求往生西方。
　　<經>【汝等勤讀誦　　是名智慧因　　　若為智慧故　　疾得至勝處
　　　我學世正見　　汝亦如我學　　　斷世障礙事　　疾得至勝處
　　　勤行八聖道　　當疾得涅槃
　　思量求自利　　我所說如是】</經>
　　汝等當勤誦經依教奉行，是為智慧之因。若有智慧，可出三界至勝處。佛於經
中說，三界生死煩惱，要以戒捉，以定縛，以慧殺。戒善可免三惡道，定功德可出
欲界，智慧最勝，可出三界。
　　世間正見者，知一切法無生無相，無所有不可得也。斷世障礙者，斷集離苦也
。疾得至勝處，出三界了生死，證滅盡定也。 p-201
　　小乘人修八正道，可得聲聞果。大乘人修八正道，可得無上菩提。
　　<經>【是劫過去後　　六十劫無佛　　　尚無佛音聲　　況有得道者
　　　時世諸人民　　飢餓所逼切　　　無有孝慈心　　食母食兒肉
　　　時諸家生子　　常護恐他食　　　誰聞是惡事　　復起生死業】</經>
　　是劫過去後，六十劫無佛，應為賢善劫。若論小劫，今是第九小劫，第十小劫
出一尊佛，即彌勒佛。當知定非指小劫言也。六十劫無佛，故世間大苦。
　　<經>【諸苦癡為本　　五陰貪為本　　　若不樂五欲　　當斷諸貪著
　　　受福果報時　　深生貪著心　　　貪著因緣故　　起惡墮惡道】</經>
　　癡即無明，諸苦以無明為本。本來五陰皆空，世人無明覆故，不如實知，以貪
著心，妄見有五陰。以妄見五陰，復執五陰為我，於是五根貪五塵而樂五欲。若不
p-202
樂五欲，當斷諸貪著。
　　受福報時，便生貪著，以貪著故，造諸惡業，惡業因緣，墮諸惡道。
　　<經>【無漏法空寂　　世間無牢堅　　　若知如是者　　汝等應疾行】</經>
　　無漏法畢竟空也，世間如露如電無有堅牢。汝若如是知者，應疾行佛道。
　　<經>【無心生心想　　而自大驚畏　　　我為作不作　　是事為云何
　　　如是諸凡夫　　思惟而籌量　　　我當云何作　　如是常啼泣】</經>
　　無心者，無貪瞋癡也，然眾生妄起貪瞋癡想。以貪瞋癡故，自生驚畏。此事於
我有利嗎？我應作嗎？此事於我無利嗎？我不應作嗎？是事究竟云何是好呢？
　　如是諸凡夫，常自籌量計較，而生憂惱啼泣。
　　<經>【無陰生陰想　　無我生我想　　　聞自相空法　　如是亦迷悶】</經>
p-203
　　無五陰執有五陰，五陰中無我而執著有我。聞說實相自相空法，便生迷悶。
　　<經>【不知佛如實　　所說諸陰義　　　聞則以為定　　畏處無畏想】</經>
　　不知佛說五陰，是因緣生法，自性本空。癡人聞佛說五陰，便執定有五陰。執
有五陰，便生迷惑，以迷惑故，造諸惡業，以惡業故，墮入惡道。然此癡人，於畏
處卻作無畏想。
　　<經>【我說去來今　　諸陰皆空寂　　　三世悉平等　　猶若如虛空】</經>
　　佛言，我說三世及五陰等法，皆因緣生無自性，猶如虛空一般。
　　<經>【所有過去佛　　亦說自相空　　　未來世諸佛　　亦說自相空
　　　我今出於世　　亦說一切法　　　自性自相空　　三世無有異
　　　當來人不知　　佛所說實義　　　貪著我眾生　　常墮於惡道
　　　當來世如是　　大惡甚可畏　　　汝等勤精進　　莫見是惡世】</經>
p-204
　　三世諸佛，皆說諸法實相，皆說自相空法。當來之人不知，貪著我人眾壽相，
墮於惡道。
　　<經>【佛說此經已。長老舍利弗及諸比丘。一切世間天人大眾。聞佛所說。皆
　　　大歡喜。信受佛語。】</經>
　　佛說是經已，眾皆歡喜，信受佛語依教奉行。
　　＊　　　　　＊　　　　　＊
　　虔誠誦完了這部佛藏經，令人感慨萬千。佛訶末法時期破戒破見不淨說法之人
，仰承佛教，如受面責，不覺惶怖落淚。而今而後，願以佛藏經自勉自勵，信受佛
語依教奉行！
佛藏經描仿終
　　　　　　p-205
</檔>
