<檔>
<篇>佛藏經描仿</篇>
<節>佛藏經描仿</節>
<節>佛藏經描仿卷中</節>
　　　　<節>淨戒品之餘</節>
　　<經>【復次舍利弗。破戒比丘聞佛所說如是等經。心不清淨歡喜信樂。自知有
　　　過便疑此經。為我等說不為餘人。何以故。如我等比丘在此事故。】</經>
　　七復次破戒比丘，聞佛說此如是實相深經，心不清淨，心不歡喜，心不信樂。
因為自知破戒有過，便疑此經。自謂佛為責備我等，而說此經，非是為別人而說。
何以故？唯有我等比丘，犯如是事故。
　　<經>【舍利弗。如是上妙無比之法。破戒比丘乃生瞋恨。於說法者心多不信。
　　　得聞如是佛所說經。違逆不受。而作是言。此非佛說教語餘人。何以故
　　　。破戒比丘不樂修道。修道比丘不逆佛語。此皆破戒愚癡惡法。謂心不
　　　信違逆佛語。如是比丘自知有過。但生瞋恨憍慢佷戾。惡邪慢心謗佛法
　　　僧。舍利弗。隨此比丘聞是諸經違逆不信。心不通達無上菩提。教語諸
　　　人非佛所說。】</經>
　　舍利弗！佛如是無上妙法，破戒比丘卻生瞋恨，於說法者，心生不信。聞佛說
如是甚深第一義，違逆不受，反而說此經非佛說。甚至教其他人，亦如此說。何以
p-77
故？破戒比丘不樂修道，修道比丘則不逆佛語。
　　如是比丘，自知有過，為支持其我見故，但生瞋恨憍慢佷戾，謗佛法僧。舍利
弗！此比丘不信如是第一義經，不能通達證無上菩提，乃至亦教餘人不信是經。
　　<經>【舍利弗。佛說是人則為謗法。以謗法故為非沙門非釋種子。應當滅擯是
　　　等比丘。若百千萬億諸佛三輪示現不能令悟使得道果。何以故。舍利弗
　　　。如是惡人於此法中自作障道。無復生分無有信心。但好衣食貪樂世利
　　　。我說此人必墮地獄。】</經>
　　是人即為謗法，非沙門非釋子。釋為世尊之姓，故隨佛出家者，稱沙門釋子，
其餘外道出家者，僅稱沙門，不稱釋子。應當滅擯，滅擯即驅出僧團外。
　　是等比丘，縱百千萬億佛三輪示現教化，不能令悟得證道果。三輪者，身口意
三輪也。
　　何以故？如是惡人，自作障礙，無復生道果之因分，無有信心。此人但好求衣
服飲食，貪樂世利。此人以是不善原因，必墮地獄。
　　<經>【舍利弗。我今明了告汝。若人違逆如是法寶。於好生處永無有分。但生
　　　惡處常盲無目。舍利弗。是諸比丘憍慢熾盛不能定說。破我正法。其餘
　　　眾人不能自活。為利養故隨破我法。舍利弗。如是法寶爾時壞滅。何以
　　　故。如是法寶一切諸佛皆共恭敬諸辟支佛阿羅漢等亦皆恭敬。】</經>
p-78
　　持戒生好處，好處者人道天道也。破戒比丘於好生處，永無有分。但生惡道，
常盲無目。
　　是諸比丘，憍慢熾盛，不能定說，於佛不生決定信也。破我正法，佛正法者，
實相法也。隨順破戒比丘之眾人，不能自活，為求利養故，於是亦只取著名相，宣
世間言論，破佛實相正法。
　　舍利弗！一切諸佛皆共恭敬，辟支佛阿羅漢亦皆恭敬之正法，於是壞滅。
　　<經>【破戒比丘增上慢者不定說法。諸比丘等。爾時皆共輕慢我法而共遠離。
　　　多懷慳貪專求生業。貴於財利嫉所縛。常好諍訟互生怨隙。不相敬順
　　　無有威儀。志性輕躁猶如獼猴。轉易威儀行諸惡業。退沙門法遠離賢聖
　　　。舍利弗。如是惡人覆藏瑕疵。多欲多求以財自活。惡魔知心為作方便
　　　。令其乖異各共散壞。一味僧寶分為五部。】</經>
　　增上慢者，未證言證，未得言得也。於實相法中，一切法無生無滅無相無為，
無分別不可得，無有生死亦無涅槃。小乘人自謂離生死得涅槃，故名增上慢人。
　　破戒比丘增上慢人。為何破戒比丘與增上慢人相提並論？此是約實相正法而言
。如大智度論云，四種人似持戒而實破戒，何等為四？一於經戒中盡能具行，而說
有我。二誦持律經，守護戒行，於身見中不動不離。三具行十二頭陀，而見諸法實
有。四緣眾生行慈心，聞諸行無生相，心則驚畏……此四種破戒人，似如持戒。
p-79
　　爾時破戒比丘、增上慢人、不定說法者，皆共輕慢我法遠離我法。多懷慳貪，
專求維生之業，貴於財利，為嫉所縛。常好諍訟，互結怨隙。彼此間不能互相敬
順，無有威儀。志性輕躁不定，猶如獼猴。不顧威儀，行諸惡業。失沙門法，遠離
賢聖。……
　　舍利弗！如是惡人，惡魔得便，令其乖異散壞，於是一味僧寶，分為五部。
　　佛滅後百年時，付法藏第五祖優婆多，有弟子五人，分佛律藏為五部。一曇
無德部，即此土之四分律。二薩婆多部，著有十誦律。三彌沙塞部，有五分律。四
迦葉遺部。五婆麤富羅部。
　　今佛於經中記說一味佛法分為五部，或為此五部？未可知也。
　　<經>【既有五部則生諍訟。互相是非論說過失。舍利弗。如今比丘。互相教化
　　　互相恭敬。同心共行隨順佛語。爾時比丘。不相教化不相恭敬。見作惡
　　　者畏而捨去。不能以法共相教誨。或時雖有多聞深智。猶懷憍慢輕賤餘
　　　人。各以所是自立其輪。不喜相見況能受教。舍利弗。如來在世三寶一
　　　味。我滅度後分為五部。】</經>
　　既分五部。諍訟乃起。如今佛在世時。比丘互相教化，互相恭敬。爾時比丘，
不能互相教化，不能互相恭敬。以不能互相教化互相恭敬故，律法不行，見作惡者
，不能依律互相教誨。
p-80
　　或時雖有多聞深智之人，但猶懷憍慢，輕賤餘人不行教誨。爾時各以其所見所
是所主張者，自立為法輪。彼此嫉不喜相見，更不能互相受教。
　　舍利弗！現如來在世，三寶一味，我滅度後，分為五部。
　　<經>【舍利弗。惡魔於今猶尚隱身。佐助調達破我法僧。如來大智現在世故。
　　　弊魔不能成其大惡。當來之世惡魔變身。作沙門行入於僧中種種邪說。
　　　令多眾生入於邪見為說邪法。謂彌樓陀羅迦樓。】</經>
　　舍利弗！佛今在世，惡魔猶尚隱身佐助提婆達多，破我法僧。當來之世如來滅
後，惡魔變作沙門，入於僧中，種種邪說。令眾生入於邪見，信其邪說，亦展轉相
教，說其邪法。
　　彌樓陀羅迦樓，未見翻譯。
　　<經>【事五分。事念念滅。事一切有。事有我事。有所得事。爾時惡魔說如
　　　是等邪貪著事。如是事者。非諸佛及佛弟子所說。爾時惡人為魔所迷。
　　　各執所見我是彼非。】</經>
　　事五分，一味佛法分為五部也。此五部眾，有事念念滅者，有事一切有者，
有事有我事，有所得事者。爾時惡魔說如是等邪貪著事，如是事者，非佛及弟子所
說。爾時惡人，為魔所迷，執著己見，自是非他。
p-81
　　<經>【舍利弗。如來豫見未來世中。有如是等破法事故。說是深經悉斷惡魔諸
　　　所執著。舍利弗。當爾之時閻浮提內。多是增上慢人。作小善順便謂得
　　　道。命終之後當墮惡趣。何以故。是人長夜自謂得道。亦復稱說他人得
　　　道。冒受聖人所供養事。是人於諸天人世間為大惡賊。如是癡人聞說第
　　　一實義。驚疑怖畏如墮深坑。】</經>
　　舍利弗！如來預見未來世中有如是事，所以說此佛藏深經，以斷惡魔之所執著
。以實相者，無生無滅無相無為，不可執著也。
　　舍利弗，如來滅後，當爾之時，閻浮提內，多是未得言得未證言證的增上慢人
。作小善順，便謂得道。如得小小界內禪定，便自謂已得道果。如是之人，命終之
後當墮惡趣。
　　何以故？是人於長夜中造妄語業，自謂得道，亦妄自作證，稱說他人得道。以
冒充聖人受供養，是以得罪墮惡趣中。猶如人非國王，自著王服，妄稱是王，以故
乃得大罪。
　　是人以冒充聖人受供養故，於天人世間，乃為大賊。如是癡人，聞說第一義，
驚疑怖畏如墮深坑。
　　<經>【舍利弗。有諸比丘樂此事者。相與共集破壞諸佛無上菩提。爾時增上慢
　　　人偏執者多。惡魔又復迷惑在家出家者心。令執非法。說正法者少於援
　　　助。則便散壞不復得立。】</經>
　　舍利弗！有諸比丘，喜於妄稱有證有得者，與增上慢人相與共集，破諸佛無上
菩提。爾時增上慢人，偏執者多，惡魔又復迷惑在家出家者心，令執著於非法。使
p-82
說佛正法之比丘，少於援助，少於護持，於是勢力破散，不復存立。
　　<經>【舍利弗。爾時世間年少比丘多有利根。所以者何。諸出家者有餘煩惱。
　　　還生人中即復出家。】</經>
　　舍利弗！爾時世間年少比丘，多有利根者。因為先世出家者，因有餘煩惱，未
能得解脫，來世還生人中，還復出家修道。
　　<經>【是諸比丘喜樂難問推求佛法第一實義。舍利弗。爾時增上慢者。魔所迷
　　　惑但求活命。實是凡夫自稱羅漢。謂諸年少比丘等言。善身口意此是佛
　　　法第一實義。】</經>
　　是諸年少比丘，為求第一實義，喜樂難<問>問。</問>爾時增上慢人，不知第一實義，竟
謂年少比丘言，善身口意，是佛法第一實義。
　　當知善身口意不造十惡業，是佛法方便，非第一實義，身口意皆不可得。因為
身口意皆因緣生，本性空故。
　　<經>【善護淨戒讀誦經法勤修多聞。是名順忍因緣。所謂淨心信佛。】</經>
　　彼增上慢者，謂年少比丘言，善護淨戒。讀誦經法，勤修多聞，是名順第一義
忍，此所謂淨心信佛也。
p-83
　　其實善護淨戒，乃至勤修多聞，皆因緣生法，皆是方便，非第一義也。然則云
何是第一義？第一義者，隨緣無性，即此無性，便是諸法實相，是名第一義。第一
義者，無生無滅無相無為，畢竟空寂，無所有不可得也。
　　<經>【又有第一實義。汝當繫心緣中專念涅槃滅三種苦。則能厭離五陰十二入
　　　十八界。汝等當於靜處觀此陰界入法悉皆無常自觀其身種種不淨。汝等
　　　能如是觀當得須陀洹果。又能於是五陰等法。深觀無常苦空無我無有堅
　　　牢。則得斯陀含轉復深觀得阿那含得阿羅漢。是為第一實義。】</經>
　　增上慢者復言，汝當繫心緣中，專念涅槃，滅三種苦，即第一實義。
　　此乃是因緣生法，非第一義。於第一義中，無一法可得，云何繫心緣中？豈有
涅槃可念？豈有三苦可滅？三苦者，苦苦、壞苦、行苦。
　　增上慢者云，如是則能離五陰十二入十八界。當知於第一義中，陰界入畢竟空
不可得，焉有陰界入可離？陰界入不可得，是無眾生身心。既然無有身心可得，云
何能觀心無常、觀身不淨？可知增上慢人，執著於有法，以有所得心執取佛法。不
知心經云五陰皆空，空中無根塵識等一切法。
　　增上慢者復云，汝等如是觀，當得初果須陀洹。不知於第一義中，無初果可得
。若有初果可得，即非第一義。
p-84
　　又能於五陰身心，觀無常苦空無我無有堅牢，則得二果斯陀含。
　　小乘人謂五陰身心無常苦空無我，大乘人知一切法悉不可得。小乘人謂五陰是
變壞法，無有堅牢。大乘人則如實知，一切法畢竟空，不壞不雜。
　　轉復深觀，則得三果阿那含，乃至四果阿羅漢，是第一義也。當知此皆非第一
義，乃有所得心也。
　　<經>【是中年少比丘復<問>問。</問>於佛法中阿羅漢果。便是第一義耶。我等亦知是事
　　　。得阿羅漢是第一義。今此五陰。為憶念者生。為不憶念者生。答言。
　　　是五陰者憶念者生。不憶念者不生。】</經>
　　年少比丘復問，我等亦知得阿羅漢果是第一義。
　　阿羅漢譯為無生、應供、殺賊，唯佛一人是真大阿羅漢，非聲聞四果是阿羅漢
也。佛了分段、變易二死盡，名為無生。佛應受九道一切眾生供養，名為應供。佛
諸惡皆盡五住齊亡，名為殺賊。故佛是第一義大阿羅漢。
　　五陰皆空，豈得憶念而生？增上慢者，以有所得心回答，故曰五陰以憶念而生
。能憶念者為我，所憶念者為五陰──法。增上慢者，於五陰空執著法為實有，復
於五陰執我為實有，於虛妄有，復執有生滅。此乃於虛妄上復執虛妄也。
p-85
　　<經>【復<問>問。</問>憶念與五陰為異不答言。如五陰憶念亦爾。復<問>問。</問>若如五陰憶念
　　　亦爾者。誰是念五陰者。答言。若無念五陰者。則無涅槃。實有念五陰
　　　者。是故有修八直聖道。入涅槃者。】</經>
　　年少比丘復問，能憶念之我，與所憶念之五陰，為異為不異？增上慢者答曰，
不異也。如五陰憶念之我亦是一樣。
　　當知憶念與五陰為一，則是無能憶念之我，復無所憶念之五陰。何以故？若我
與五陰法為一，則是我即五陰，五陰即我。我即五陰是無我，五陰即我是無五陰。
無我則無能憶念者，無五陰則無所憶念者。當知我、法二者，皆因緣假現，非實有
也。故唯識三十頌曰，於假說我法。
　　故年少比丘問言，若如五陰憶念亦爾者，則誰是能憶念五陰者？如果所憶念之
五陰，與能憶念之我為一時，那麼誰是能憶念者呢？
　　增上慢者不能如實答，於是強辯曰，若無能憶念五陰者，那麼便無證涅槃者。
以有證涅槃者，方能離五陰身，證得涅槃。故實有能念五陰者，方有能修八正道者
，方有能證涅槃者。
p-86
　　此非第一義，於第一義中，諸因緣生法，皆畢竟空。故於第一義中，無佛無眾
生，無有佛涅槃。
　　<經>【舍利弗。未來世中多有比丘成就此忍。舍利弗。爾時會中多諸天眾。欲
　　　聞佛法第一實義。聞是增上慢者所說。心生疑悔如墮深坑。咸作是言咄
　　　哉。釋迦牟尼佛法今將速滅。】</經>
　　未來世中多有比丘成就此忍者，其心安忍於有所得增上慢忍也。爾時多諸天眾
，聞此增上慢者所說，心生疑悔，歎釋迦牟尼佛法將速滅。
　　<經>【舍利弗。中有成就善根比丘。謂是比丘癡人空老增上慢者。若有五陰相
　　　十二入十八界相者。不受此語不喜不悅從座起去。】</經>
　　舍利弗！其中有成就善根比丘，聞此增上慢者，癡人比丘，說有五陰十二入十
八界相。不能信受此語，不喜不悅從座起去。
　　<經>【舍利弗。爾時諸天心大歡喜四方唱言。釋迦牟尼佛猶有好弟子在。是諸
　　　人等善根不少。不喜聞是不淨所說。謂我見人見。諸天聞此皆大歡喜。
　　　稱揚讚歎是利根者。】</經>
　　爾時諸天見有成就善根比丘，心大歡喜。競向四方唱言，釋迦牟尼佛猶有好弟
子在，是等比丘，善根不少。彼等不喜聞此不淨說法。不淨說法者，謂有我人眾壽
見。諸天聞此，皆大歡喜，稱揚讚歎此利根比丘。 p-87
　　<經>【喜樂問難必皆成就無生法忍。如是人等合集一處共為徒侶。人眾既少勢
　　　力亦弱。舍利弗。爾時我諸真子。於父種族尚無愛語。況得供養住止塔
　　　寺。舍利弗。汝且觀之。爾時如來便為輕微。我滅度後我諸子等。成就
　　　善寂無所得忍時亦為輕賤。】</經>
　　為求第一義，喜樂問難者，必能成就無生法忍。如是具善根比丘，合集一處共
行修習。但人眾既少，勢力又弱。
　　舍利弗！如是比丘是我真子。爾時我諸真子，於父種族者，於釋迦牟尼佛種族
也。於釋迦牟尼佛種族，尚得不到讚歎之愛語，更何況能得到供養，以便住止塔寺
？
　　舍利弗！汝且觀之，當爾之時，如來便為世所輕微。我滅度後，我諸子等，成
就善寂無生忍者﹝無所得忍，即無生忍也﹞，爾時亦被輕賤。
　　<經>【我以是故。於無數劫摧諸怨敵。化諸一切天王人王令心清淨。所以爾者
　　　。令我諸子得安父位。】</經>
　　我以如是原因故，於無數劫摧諸怨敵，莫令擾亂善根比丘。化諸天王人王，令
彼心得清淨，以便護持佛法。所以如此者，欲令我子得安於佛法也。得安父位者，
得安於佛法也。
　　<經>【舍利弗。如來今以一切世間天人為證。如來如法得阿耨多羅三藐三菩提
　　　轉無上法輪。沙門婆羅門若天魔梵所不能轉。】</經>
p-88
　　舍利弗！我今以一切世間天人中為證，如來徹證法性，得無上菩提，為眾生轉
無上法輪。如此無上法輪，一切世間，沙門婆羅門，若天眾魔眾梵眾，皆無有能轉
者。
　　<經>【舍利弗。如是現事。如來滅後我此阿耨多羅三藐三菩提。我諸弟子等欲
　　　廣流布。是諸惡人不能證明。亦復不能施與無畏。】</經>
　　舍利弗！如是現前之深經，如來滅後，我此無上菩提，我諸弟子欲流布世間，
是諸惡人不能證明是佛正法，乃至不予協助。不能施與無畏者，不能隨順讚歎協助
也。
　　<經>【舍利弗。譬如蜜瓶置四衢道。而作是言。若人能食一毛頭者。常不老死
　　　。爾時諸天世人各以刀杖衛護是瓶。時衛護者各作是言。若或有人食一
　　　毛頭者。我等當殺。舍利弗。中有一人竊作是念。是瓶中蜜食一毛頭。
　　　則不老死。我今何為惜死不噉。若得噉已。則便不畏諸衛護者。亦可常
　　　得無老病死。如是定心不惜壽命直詣瓶所。諸衛護者各持刀杖競欲殺之
　　　。舍利弗。是人若能刀杖未。及食一渧者。則免衰患無復老死。】</經>
　　蜜譬實相法，置四衢道譬流布世間。若人食一毛頭許，即免老病死者，安住實
相，即得無生法忍也。諸天人民各以刀杖衛護，不令人食者，用譬惡人，用譬魔也
。中有一人者，諸真佛子也。若能刀杖未及時，食一滴者，是人勇猛精進，速得般
若正法也。如佛云，我之弟子，欲求般若正法，魔時時相機破壞。若求法者勇猛精
p-89
進，速得正法，魔則無奈何矣。
　　<經>【如是舍利弗。多有惡人魔及魔民欲滅我法。如來滅後若有人能隨順空法
　　　通達無疑。則於諸法心無所得成就上忍。爾時雖為惡人所輕沮壞其道。
　　　是人若能不惜身命勤行精進。通達諸法無生無作。則得度脫生老病死。
　　　舍利弗。蜜瓶是佛第一義法。諸天世人衛護瓶者。則是惡人樂行魔事。
　　　自失大利。亦遮他人行實相者。失於大利。】</經>
　　如來滅後，若有人能隨順空法。空法者第一義空也，無上菩提也，如云了達於
空義，是名曰菩提。
　　若人能隨順空法，則於一切法，心無所得，成就無生忍。成就上忍者，成就無
生忍也。
　　爾時雖為惡人所輕賤，破壞其道。但是人若能不惜身命勤行精進，通達諸法無
生無作，則能度脫生老病死。
　　舍利弗下，以譬合法。蜜瓶是佛第一義法，諸天世人衛護瓶者，譬諸惡人。是
諸惡人，樂行魔事。不但自失大利，亦遮止他人奉行佛實相法者，令失大利。
　　<經>【舍利弗。增上慢者皆是魔黨助成魔事。咸共譏訶無生滅法。又舍利弗。
　　　不淨說者。我見人見眾生見。五陰十二入十八界見。未得謂得心計得道
　　　計得涅槃。咸亦譏訶如是正法。何以故。是人貪著空故。亦是魔眾魔所
　　　迷惑。以我正法而作魔事。】</經>
p-90
　　增上慢者，謂小乘人也。小乘人不識第一義空，墮無為坑中，謂為偏空。何為
第一義空？何為偏空？第一義空者，無所得空，偏空者有所得空；第一義空者有空
空，偏空者無空空；第一義空者無住著空，偏空者有住著空；第一義空者無相空，
偏空者取相空；第一義空者無分別空，偏空者有分別空；第一義空者非對有言空，
偏空者乃對有立空；第一義空者無生無滅無來無去，偏空者有生有滅有來有去。…
…
　　增上慢者，皆是魔黨，助成魔事。如是人等，咸共譏訶大乘無生滅法。又舍利
弗！不淨說法者，說我見人見眾生見，說五陰見十二入見十八界見。當知諸見皆由
取相而生，凡所有相，皆是虛妄，故知凡所有見，皆是虛妄皆是妄想。
　　增上慢者，未得謂得，心計得道，計得涅槃。彼不知無生法中，無一法可得。
凡有所得，皆是我見，非法有所得也。彼等咸譏訶佛之正法。
　　何以故？是人貪著空，偏空故。所以亦是魔眾，受魔所迷惑。以我正法，而作
魔事。以第一義空。而作魔事也。
　　<經>【舍利弗。若在家出家聞是無我無人無眾生畢竟空法驚疑畏者。當知是人
　　　受魔教化。是像比丘為是盜法惡威儀者。舍利弗。是人則是我見眾生見
　　　有見無見常見斷見。皆是魔民非佛弟子。何以故。我經中說。一切世間
　　　皆空。無我無我所。無人無眾生。無常無定無不壞法。】</經>
p-91
　　無論在家出家，凡聞無我無人無眾生，畢竟空法驚疑怖畏者，皆是受魔教化，
非真比丘，是像比丘，是盜法者，是惡威儀者。
　　小乘人不喜聞大乘畢竟空法，竟謂大乘非佛說。彼不知佛說大乘法，彼等不覺
不知，謂為小乘法而已。
　　例如苦集滅道四諦法，實是大乘法，小乘人不覺不知，謂是生滅法而已。
　　所謂苦諦，苦集諦，苦滅諦，苦滅道諦。苦是世間果，集是世間因，滅是出世
間果，道是出世間因。由集而生苦，修道而滅苦。
　　我們應該知道，既然由集生苦，則知本來無苦。若苦已本有，當不從集生。既
然集為因苦為果，對果而有因，對因而有果。無有因外果，亦無果外因。今苦本是
無，無果當無因，故集亦不立。
　　既然無集無苦，云何有苦滅諦？若無苦無集，亦無苦滅，焉用苦滅道諦？是知
於大乘法中，畢竟空無苦集滅道。是為佛之無作四諦也。小乘人不會，竟謂大乘非
佛說。
　　小乘人不會畢竟空法，於是執著我見眾生見、有見無見、常見斷見等。此等皆
是魔民，非佛弟子。法本無如是分別，彼等妄見有如是分別。彼若放捨其見，則不
見我不見眾生，不見有不見無，不見常不見斷矣。
p-92
　　是故我於經中說，一切世間皆空，無我無我所，無人無眾生，無常無定無不壞
法。一切皆無，一切不可得，是故一切世間畢竟空。
　　<經>【如是惡人亦復皆共讀誦是經為他人說。而心貪著我見人見。如是癡人名
　　　為造作苦因。名為反覆兩端。名為亂破僧。名為污染道法。名為沙門
　　　中濁。名為醜陋穢惡。名為但有言說。名為假偽沙門。名為沙門中貧。
　　　名為擔重擔者。名為欺誑諸佛。名為得逆罪者。】</經>
　　如是惡人，亦皆讀誦此佛藏經，亦為他人宣說。但彼等貪著我見人見等邪見。
所以如是癡人，為造作苦因，名反覆兩端。反覆兩端者，法說非法，非法說法也。
　　以法說非法，非法說法故，所以亂破僧。如是惡人名污染道法，名沙門中濁
……名擔重擔者。以無有道業，空消信施，終須償還施主之債，故名擔重擔者。
　　名為欺誑諸佛，名為得逆罪者。以如是惡人，取相顛倒，法說非法，非法說法
，濫廁佛門，故為欺誑佛，欺誑眾生，乃得逆罪。
　　<經>【舍利弗。是人名為大惡逆賊。名為惡知識。名為破戒。名為邪見。名為
　　　外道。名為無實行。名為惡伴。名為殺鬼。名為癩瘡。名為臭穢。名為
　　　燒熱。名為諂曲。名為墮在黑闇。名為入稠榛林。名為墮生死流。名為
p-93
　　　互出惡者。名為地獄。名為畜生。名為餓鬼。名為阿修羅。名為不入道
　　　者。名為欺誑人者。名為自讚己者。為名為行占相者。名為大聲喚呼。
　　　名為因利求利。名為污染他家。名為常調戲者。名為散亂心者。名為貪
　　　所害者。名為瞋所害者。名為癡所害者。名為好面欺者。名為衰惱處者
　　　。名為無解脫者。名為憂惱縛者。名為非沙門。形像沙門。沙門旋陀羅
　　　。沙門臭穢。沙門糟粕。名為難滿。名為難養。名為壞威儀者。名為無
　　　羞恥者。名為截斷頭者。名為身體壞者。名為袈裟繫頸。名為自入闇冥
　　　者。名為多貪欲者。名為多瞋恚者。名為多愚癡者。名為五蓋纏覆。名
　　　為沒者。名為虛者空者。名為癡者。】</經>
　　訶斥其惡。
　　名為好面欺者，當面妄語也。
　　沙門旋陀羅，應為沙門「旃」陀羅，旃陀羅譯為殺狗人，屠夫也。
　　名為難滿，貪欲無厭，難滿也。
　　五蓋，貪欲蓋、瞋恚蓋、掉悔蓋、睡眠蓋、疑蓋。
　　名為沒者，沒於生死也。
　　名為虛者空者，解釋見下文。
p-94
　　<經>【舍利弗。云何名空。退失諸佛讚善人相。故名為空。退失一切沙門功德
　　　沙門事法。故名為空。云何為虛。在聖法外故名為虛遠離空無相無願法
　　　故名為虛。】</經>
　　舍利弗！云何名空？退失諸佛所讚善人相，故名為空。諸佛所讚善人相者，無
上菩提也。
　　退失一切沙門功德、沙門事法，故名為空。沙門以起大悲度眾生，為功德為事
法。
　　云何為虛？在聖法外，故名為虛。凡執我相人相眾生相、有相無相、常相斷相
者，為在聖法外。
　　遠離空無相無願法，故名為虛。凡有所得，凡有所分別，即遠離空無相無願法
。
　　<經>【舍利弗。如是惡人能令魔喜。貪著堅執虛妄法故。同於凡夫備足具有罪
　　　惡人相。不似得法忍者。沙門事法沙門功德。百千萬分尚無其一。舍利
　　　弗。是故名為空者虛者。】</經>
　　如是惡人能令魔喜，如是惡人貪著堅執虛妄法，具備諸罪惡人相。不似得正法
忍者。於沙門事法、沙門功德，百千萬分尚無其一分，是故名為空者虛者。
　　<經>【但深貪著世間利樂。非是沙門自稱沙門。不應供養而受供養。名為常賊
　　　立幢相賊。名為自在殺害人賊。是人所食一口皆不清淨。唯有向道得道
　　　果者能消供養。是人無此。是故名為不淨食者。舍利弗。是故名為空者
　　　虛者。】</經> p-95
　　如是惡人，深貪著於世間利樂。如是惡人，非沙門自稱沙門，不應供養而受供
養。名為常賊，名為立幢相賊。立幢相賊者，揭竿之盜賊也。
　　當知是人所食一口，皆不清淨。唯有向佛道果者，得佛道果者，能消供養也。
如是惡人，無有此事，是故名為不淨食者，名為空者虛者。
　　<經>【於意云何。若人殺生偷盜邪婬妄語兩舌惡口綺語貪嫉瞋恚邪見。是人為
　　　是常殺生不常奪命不。不也世尊。在家殺生不常奪命。殺生時少不殺時
　　　多。】</經>
　　佛言若人犯十惡業，是人為常殺生否？常奪眾生命否？舍利弗言，不也世尊！
在家人縱然殺生，但不是經常殺生經常奪命。而是殺生時少，不殺生時多。
　　<經>【舍利弗。於意云何。若人偷盜。偷盜時多不盜時多。世尊。不盜時多。
　　　舍利弗。於意云何。若人邪婬。邪婬時多不邪婬時多。世尊。不邪婬時
　　　多。妄語惡口兩舌綺語貪嫉瞋恚時多。不瞋恚時多。世尊。不瞋恚時多
　　　。】</經>
　　佛問舍利弗，若人犯十惡業時多，抑不犯時多？舍利弗答言，不犯時多。
　　<經>【舍利弗。是十不善道中何者罪重。世尊。十不善中邪見罪重。何以故。
　　　世尊。邪見者垢常著心。心不清淨。】</經>
　　佛問舍利弗，十不善中，何者罪重？舍利弗言，十不善中，邪見罪重。因為邪
見之人，垢常著心，心不清淨。
p-96
　　<經>【舍利弗。我今語汝。若人一日殺百千萬億眾生。一日偷盜百千萬億金銀
　　　寶物。邪婬者晝夜不息。妄語者常欺誑人。口業不淨無一實語。兩舌者
　　　常破和合亦助破者。惡口者口常惡逆。乃至不說柔軟一語。綺語者無有
　　　根本人問此事。以餘無量語言干亂。貪嫉者於他物中生非法心。瞋恚者
　　　無有因緣橫起瞋恚懷恨滿心。邪見者樂行非道。舍利弗。於意云何。若
　　　人成就如是不善法者罪為多不。甚多世尊。舍利弗。我今語汝。若人百
　　　歲成就如是十不善罪。破戒比丘一日一夜受他供養罪多於彼。】</經>
　　若人於百歲，相續成就如經云十不善罪。破戒比丘，一日一夜受他供養，其罪
多於彼。
　　綺語者無有根本，人問此事，以餘無量語言干亂。無有根本者，無有實義也。
人問此事，以餘語干亂者，不能如實答也。
　　貪嫉者，於他人之物，生非分貪求之心。
　　<經>【何以故。是殺生者。多人所知多人所識人所惡賤。人皆知是殺奪命者。
　　　罪人穢濁是污染者。不善無德人所離者。又舍利弗。殺生之人多奪他命
　　　。或生厭心自知不是當得罪報。人皆知惡無戒穢濁。於此人所不望功德
　　　。乃至析毛百分之一。況謂福田而供養之。又舍利弗。是殺生之人其家
　　　妻子。人皆知悉不共恭敬。尚不令坐何況供養。殺生之人以財自活養育
p-97
　　　妻子。或時供養沙門婆羅門。以此業報得遇賢聖。比丘比丘尼為說道法
　　　。教離殺生捨其殺業。於佛法中而得出家無有障礙。得出家已近善知識
　　　得沙門果。是人現世輕受罪報。不障聖道得免三塗。】</經>
　　以下將十惡罪業，與破戒罪業作一比較，先說十惡罪業。於十惡業中，舉殺業
為例。
　　凡殺生者，人多知其罪，人皆知其為罪人，是穢濁，是污染者，是不善無德者
，是人所遠離者。
　　再者，殺生者，或時生於厭心，自知當得罪報。此殺生者，人皆知其惡，於彼
邊不望得功德，不以其為福田而供養之。
　　再者是殺生者，其家人妻子，人皆知悉為殺生者妻子，不予恭敬。尚不招待令
坐，何況能供養之？所以殺生者，以財力自活，養育妻子。
　　殺生者。或時供養沙門婆羅門，以此供養功德，得遇賢聖比丘比丘尼，為彼等
說法。教離殺生業，而得出家遇善知識，得沙門果。此人重報改輕報，現世受些許
輕報，然不障聖道，不墮三塗。
　　<經>【舍利弗。於我法中有諸比丘。非是沙門自言沙門。非是梵行自言梵行。
　　　斷諸善根障入涅槃迷惑失道。破道因緣破諸善法。行外道事入於惡道多
　　　諸惡賊。空生受命猶如死人。形色毀悴失正威儀。於我法中名為污染。
p-98
　　　名為法賊。名為逆人。名為魔使。猶如行廁亦如死狗。如像沙門同沙門
　　　服無沙門事。】</經>
　　次責破戒比丘。破戒之人，於佛法中，非是沙門，自稱是沙門，非是梵行者，
自稱是梵行者。斷諸善根種子，障入涅槃道，因迷惑而失於佛道。以破戒破道之因
緣，破諸菩提善法。既破菩提善法，乃行外道事，入於惡道。
　　舍利弗！多諸破戒惡賊，空入生死受諸生命，毫無修行毫無所得，猶如行屍走
肉，形色毀悴失正威儀。如是之人，於我法中，名為污染、法賊、忤逆、魔使。如
是之人，如污穢物行廁者，亦如死狗般污穢。是像沙門，穿沙門服者，而無沙門事
。
　　<經>【舍利弗。譬如野干在獅子群。亦如黃門在於轉輪聖王眾中。亦如獼猴在
　　　於諸天。亦復如驢在象王眾。亦如盲人在天眼眾。亦如蝙蝠在金翅鳥眾
　　　。】</經>
　　以劣況優，殊不同類。
　　<經>【舍利弗。破戒比丘在我眾中。百千萬億諸天大眾。見此比丘在眾而坐。
　　　皆大憂惱而作是言。如是惡人何用布薩。是魔黨類。欲聞無上佛道向白
　　　衣說。復有信樂佛法諸龍鬼神等。高聲大喚是惡比丘。何故於此隱藏其
　　　身。似如惡馬在調善馬。中如是癡。人自謂無有見知我。惡自藏於此欺
　　　誑天。人為是一切天人中。賊眾共見已皆更大笑。】</經>
p-99
　　諸天見惡人已，厭惡憂惱。
　　謂如是破戒惡人，何用於僧眾中說戒布薩？如是惡人，是魔黨類，欲聞無上佛
道，向白衣顛倒說。
　　復有信樂佛法之諸龍鬼神。天龍鬼神，即八部眾也。諸龍鬼神，皆高聲大喚，
責此惡人。文中句逗有誤，茲改正如下。
　　似如惡馬，在調善馬中。
　　如是癡人，自謂無有見知我惡，自藏於此，欺誑天人，為是一切天人中賊，眾
共見已，皆更大笑。大笑者，輕視也。
　　<經>【舍利弗。如是罪惡比丘。為是諸天所知惡賊。白衣無異而受供養。迎送
　　　禮拜合掌恭敬。弊人愚癡猶如死屍。所著衣服皆是偷得。中所食皆是
　　　盜取。無人與者。乃至少水亦是盜得。舍利弗。破戒比丘所至之方。若
　　　至東方南西北方。皆是偷地而行。何以故是人所有威儀行法。皆是偷盜
　　　假竊所作。行立坐臥來去視瞻。屈申俯仰著衣持。今但略說身口意業
　　　。有所施作皆是偷賊。若有剃是人髮為剃賊髮。舉要言之。破戒比丘有
　　　所施作皆是賊作。】</經>
　　舍利弗！破戒比丘，諸天皆知是惡賊。如同在家白衣，不應受人供養。而此惡
人，受人供養，受人迎送禮拜合掌恭敬，如此欺誑，實得大罪。 p-100
　　如是惡人，愚癡如死屍。衣服飲食皆是偷得，乃至少水，亦是盜得。彼所至何
方，皆是盜地而行。是人所有行住坐臥四威儀，皆是假竊所作。其來去視瞻，屈伸
俯仰，著衣持，身口意業，有所施作，皆是偷賊。若有剃度是人出家者，是剃賊
髮。舉要言之，破戒之人凡有所作，皆是賊作。
　　<經>【舍利弗。弊惡比丘。乃至大小便利澡手皆是賊法。何以故。舍利弗。閻
　　　浮提內皆是國王及諸大臣。人民所有及屬非人。是惡比丘於中為賊。舍
　　　利弗。若王大臣。於惡賊所不望功德。不言等我不言勝我。破戒比丘著
　　　聖法服於是人所望得功德。是故聽使止住國土。若知其惡。乃至唾地亦
　　　復不聽。是故舍利弗。弊惡比丘。動身所作皆是賊作。名為常賊大賊立
　　　幢相賊。打害一切世間人者。何以故。無惡不作故。是故舍利弗。是惡
　　　比丘於諸一切天人世間。為是大賊。舍利弗。若人是一切天人世間大賊
　　　。是人能消一飲水不。不也世尊。舍利弗。於意云何。是人非是大惡人
　　　耶。如是世尊。舍利弗。破戒比丘於諸一切天人世間有大惡罪。】</經>
　　閻浮提即南瞻部洲也。乃國王大臣人民所有，及屬於非人所有。非人者，天龍
鬼神也。國王大臣人民等，不能望於破戒比丘處，獲得功德，亦不言破戒比丘與我
相等，或勝過於我。
p-101
　　只因破戒比丘著聖法服，國王大臣乃希望於彼處獲得功德，是故聽許破戒比丘
止住國土。如果知其為破戒惡人，乃至唾地猶不聽許也。
　　是故舍利弗！破戒比丘是常賊大賊立幢相賊，害一切世間人者。是故破戒比丘
，於天人世間，有大惡罪。
　　<經>【以是義故我說此偈
　　　寧噉燒石　吞飲洋銅　不以無戒　食人信施。】</經>
　佛說偈言：「寧噉燒石，吞飲洋銅，不以無戒，食人信施。」
　　<經>【舍利弗。是破戒比丘。無色無德無復志願。身心熱毒喜見惡夢不樂獨處
　　　。或時獨處或時獨行身則戰懼。】</經>
　　不樂獨處，不喜居阿蘭若，喜處憒鬧。身則戰懼，無戒功德故。
　　<經>【見淨戒者僻藏避迴。心怯自愧不喜欲見。受供養時驚疑怖畏。心常馳騁
　　　多諸想念。深貪財利愛樂美食。如是比丘。命終之後必入地獄。舍利弗
　　　。是名破戒比丘七憂惱箭必入地獄。】</經>
　　破戒比丘，不喜見淨戒者。以無戒功德故，受供養時驚疑怖畏。心常馳騁攀緣
，多諸想念。命終後，必墮地獄。是名破戒比丘七憂惱箭。
p-102
　　<經>【復次舍利弗。破戒比丘樂在眾鬧。散亂多語性好嫉。與破戒者以為親
　　　友。常樂論說破戒惡事。以為喜樂不知羞恥。違逆深經心疑不信。或時
　　　聞說如是等經。疑逆諍競不樂聽受。東西顧望心不專一。以手掩口仰視
　　　虛空。從坐而起謗佛法教懷瞋恨心罵說法者。以如是等過惡因緣。命終
　　　之後深入地獄。舍利弗。是名破戒比丘八憂惱箭。必墮地獄。】</經>
　　復次第八憂惱箭，破戒比丘，樂眾鬧，身業不清淨也。散亂多語，口業不淨。
性好嫉，意業不淨。樂說破戒諸事，無有羞恥。違逆不信實相深經。
　　東西顧望，心不定貌。以手掩口，於深經驚疑不信貌。仰視虛空，於深經傲然
不信貌。乃至從座起去，謗佛法教，罵說正法者……是名破戒比丘，八憂惱箭。
　　<經>【復次舍利弗。破戒比丘。但樂尊重和上阿闍梨讚其功德。以求名利稱持
　　　戒者。因以自活執事便附。隨宜善巧無有羞恥猶如黑烏。為僧因緣多求
　　　衣服。飲食恣口身力肥盛。不知慚愧言無次第。手腳燥顏色毀悴。樂
　　　視婦女不附男子。如是惡人眾所輕賤。天龍鬼神所不稱讚。乃至諸佛亦
　　　不歎說心性急促常好瞋恚。眾僧斷事俠為勢力。舍利弗。如是破戒比丘
　　　。多於僧中求有威勢。未問而答常求他過。見淨戒者謂是欺誑。勤求道
　　　者不同其法。喜樂別異諍者助喜。舍利弗。是名破戒比丘九憂惱箭必墮
　　　地獄。】</經>　　　　　　　　　　 p-103
　　復次，九憂惱箭。破戒比丘，但樂尊重和上阿闍梨，謂阿諛和尚阿闍梨也。和
上阿闍梨者，二師也。羅什大師譯為和上為力生，謂弟子依師，可令道力得生也。
阿闍梨，譯為教授師。以求名利故，自稱持戒，阿諛二師，執事便附。猶如黑烏者
，不潔也。
　　假借為僧眾事因緣，多求供養。顏色毀悴，樂視婦女不附男子。如是惡人，心
性急躁，常好瞋恚。眾僧斷事，俠為勢力。應為「挾」為勢力，結眾勢而要挾也。
　　舍利弗！破戒比丘，求自己有勢力。未問而答者，好出鋒頭也。常求他人之過
。持戒比丘，不應常求他人之過，應常省己過，莫訟彼短也。
　　見持淨戒者，謂是欺騙眾生。與勤求佛道者，不同其法。遇有不善比丘異見邪
諍者，喜樂隨喜助勢。是名破戒比丘九憂惱箭。
　　<經>【復次舍利弗。破戒比丘。好樂他事任持其理。有諍者以為樂事。衣服
　　　嚴身學他威儀。求好臥具利養安身樂人稱讚。護惜檀越及住處。恐好
　　　比丘來見我過。憎持戒者親附破戒。常讚布施。不讚持戒忍辱精進禪定
　　　智慧不讚寂滅遠離獨處。常好譏論持戒者過。亦不稱讚行頭陀者。或指
　　　說其事。或惡口橫加。或憶想妄說。依怙種姓數問親族。以少因緣為貪
　　　說法。常以曲心而懷驚疑。眾所憎惡久而益賤。於持戒者常好譏說。苦
　　　切實語者不欲親近。意不喜聞如是等經好持讀誦如是經者。聞說是經心
　　　歡喜者亦不喜見。又不喜聞讚持戒法。說是等經不來聽受。設來聽受不
p-104
　　　久即還。多與白衣而作知識。常樂論說持戒比丘。以得自在輕行暴惡。
　　　舍利弗。是名破戒比丘十憂惱箭必墮惡道。舍利弗。我滅度後如是等人
　　　滿閻浮提。專行求利以自生活。】</經>
　　復次破戒比丘，好樂佛法以外之事，與人意見不同，邪見執著任持其理。固執
己見也。
　　有諍者，以為喜樂。唯恐天下不亂也。
　　衣服嚴身，學他威儀。重視衣著，不學他人德行，好模倣他人威儀，以自尊崇
。
　　求好臥具，利養安身。求好床榻臥具，只求舒適安身。
　　樂人稱讚，護惜檀越。喜歡別人稱讚，護惜檀越。檀越者施主也。唯恐施主供
養餘人。
　　及住處者，不與好比丘共住，唯恐好比丘發現其破戒事。
　　憎惡持戒者，親附破戒者。
　　為求人供養故，常讚布施。而不讚持戒忍辱精進禪定智慧，亦不讚歎少欲知足
之寂滅行，不讚遠離憒鬧之獨處行。
　　常好譏論持戒者過，以顯己勝。
　　十二頭陀行，乃持戒苦行也。甚至指說頭陀行者，不如法事，或惡口橫加毀謗
，或憶想妄說毀謗。
p-105
　　依怙種姓，應為依「恃」種姓。依恃高門大姓，數數親問親族，攀緣拉攏。
　　以少因緣，為貪供養而為人說法。說法者，若對方請法，當如實為說。不得自
賣多聞，或為貪供養，無問自說。
　　常以曲心，心不正直也。無故心懷驚疑。
　　以其破戒無德故，眾所憎惡，久而劣跡益彰，故久而益為人所輕賤。
　　於持戒者常好譏說。常好譏說持戒者。
　　苦口謗責實語者，不欲親近之。
　　不喜聞如佛藏等實相深經。對於好樂受持讀誦如是經者，對於聞說是經心歡喜
者，亦不喜見。
　　不喜聞讚持戒，說是等經時，不來聽受。假設來聽，不久即還。
　　多與在家白衣而作朋友，常樂論說持戒比丘過非，以為得意。且輕易於暴惡之
行。是名破戒比丘，十憂惱箭。
　　舍利弗！我滅後，如是破戒等人，滿閻浮提。不求無上佛道，專行求利，以自
生活。
p-106
</檔>
