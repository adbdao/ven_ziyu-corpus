<檔>
<篇>蓮鄉集</篇>
<節>蓮鄉集</節>
　　　　<節>念而無念無念而念</節>
　　　　　三
　　心是其名，靈知是心性之用。淨心雖具靈知妙用而不染，猶如淨鏡，雖有現像
之用，然鏡中卻無影像。自性清淨心亦復如是，一心能現萬法，萬法紛然還歸清淨
一心。是故淨心妙用，用而無用，無用而用。無用之用，妙用無方。用而無用，故
能應緣而無染。猶如淨鏡湛然而現像宛然，現像宛然而淨鏡湛然。
　　念佛心亦如此，念佛心清淨不染，不礙應緣成一切事功；隨緣成事，不礙念佛
心清淨不染。故念佛心清淨，非是斷一切念令念不生，而是緊提一句佛號，令六塵
不染於心即是。六塵不染於心，即是無念。清淨心中唯有佛之一念，即是妙用朗然
。良以妙用朗然，方能不染六塵；不染六塵，方能妙用朗然。此即念而無念，無念
而念。
　　無念是定，念即是慧。妙智慧以無念為體，無邊定以念慧為用。定慧等持，體
用雙運，只在緊提一句阿彌陀佛聖號。
</檔>
