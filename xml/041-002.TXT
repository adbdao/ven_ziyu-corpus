<檔>
<篇>蓮鄉集</篇>
<節>蓮鄉集</節>
　　　　<節>念而無念無念而念</節>
　　　　　一
　　修習佛法，要在清淨自心。云何清淨自心？清淨心中無貪瞋痴，無貪瞋痴則不
生煩惱，無煩惱則不造惡業，無煩惱業，則不受苦報。
　貪瞋痴微細處即無明，業微細處即行。所以清淨心中，無無明亦無無明盡。何故
無無明亦無無明盡？以無明虛妄非實有體，故實無無明。既然無明即空，空何有盡
？故亦無無明盡。如是清淨心，是一切智慧功德之本。故經云清淨心植眾德本。
　　清淨成就法身德，妙智慧成就般若德，無量功德成就解脫德。所以若人證入自
性清淨心，便能究竟無上佛道。無邊佛法，不須遠覓，只在一心中求。一心生萬法
，萬法歸一心，一心清淨，即是真如。一心起染，便是生死。故古德云：「學佛先
須細識心，細中之細細難尋，可中尋到無尋處，方知佛心是生心。」
　　念佛法門亦不例外，同樣以淨心為主。念佛人日久功深，則可察知此心，猶如
獼猴，無剎那寧靜。華手經云，汝等觀是心，念念常生滅，如幻無所有，而能得大
報。又云，是心不在緣，亦不離眾緣，非有亦非無，而能起大果。
　　一心具有二用，即不變與隨緣。不變則心不在緣，隨緣則心不離緣。心不在緣
則非有，心不離緣則非無。菩薩深得不變隨緣、隨緣不變之旨，故能不起於定而普
度十方，雖普度十方而不起於定。常法身而常不捨眾生，常度生而常不失法身。故
不變隨緣、隨緣不變者，一心之二用也。菩薩深得其旨，故能成就大果報。
　　念佛人亦復如是，無論淨緣來或染緣來，總是心不顛倒一心念佛。雖一心念佛
，不妨隨緣應事成就一切功德。
　　　　　二
　　有念即生死，無念即涅槃。所謂無念者，非是呆若枯木，而是心無所住，不取
於相也。故心若住著，隨境而轉，便是生死；心無所住不隨境轉，便是涅槃。雖然
無念，不礙隨緣應事；隨緣應事，不礙無念。如是則心心入三昧之門，念念運無涯
之照。心中無事不礙臨事，事中無心不礙用心。雖臨事而心中無事，以心無所住故
；雖用心而事中無心，以不取於相故。行人若能如是，是得一心而萬邪滅。
　　話雖如此講，而功不在言，事須修行，久久熏習，方得成就。熏習之法，方便
莫過於念佛。朝夕用功，不懈不疲，直念到全心是佛，全佛是心。念到妄念不生，
則般若生。
　　此種境界甚深，其入手之法只在一句佛號提得緊。如果佛號提不起，唯有至誠
懇切求阿彌陀佛加被，垂手接引往生。末法時期，眾生業重，我雖是五逆十惡之人
，但彌陀慈悲，絕不捨我。故念佛人應有赤子求母之心，聲聲呼喚，念念乞求。當
知眾生心性無常，世間外緣力強，必須至誠懇切，求佛接引，方得往生。
　　一旦西方緣熟蒙佛接引，必是毫無貪戀，莫生罣礙。當知五濁一切，無非是苦
，何貪戀之有？否則若有一念貪戀之心，便成臨終罣礙。
　　　　　三
　　心是其名，靈知是心性之用。淨心雖具靈知妙用而不染，猶如淨鏡，雖有現像
之用，然鏡中卻無影像。自性清淨心亦復如是，一心能現萬法，萬法紛然還歸清淨
一心。是故淨心妙用，用而無用，無用而用。無用之用，妙用無方。用而無用，故
能應緣而無染。猶如淨鏡湛然而現像宛然，現像宛然而淨鏡湛然。
　　念佛心亦如此，念佛心清淨不染，不礙應緣成一切事功；隨緣成事，不礙念佛
心清淨不染。故念佛心清淨，非是斷一切念令念不生，而是緊提一句佛號，令六塵
不染於心即是。六塵不染於心，即是無念。清淨心中唯有佛之一念，即是妙用朗然
。良以妙用朗然，方能不染六塵；不染六塵，方能妙用朗然。此即念而無念，無念
而念。
　　無念是定，念即是慧。妙智慧以無念為體，無邊定以念慧為用。定慧等持，體
用雙運，只在緊提一句阿彌陀佛聖號。
　　　　　四
　　永嘉禪師有一句名言曰：
　　「寂寂惺惺是，散亂惺惺非，惺惺寂寂是，無記寂寂非。」
　　念佛亦是如此，「無念而念是，散亂而念非，念而無念是，無記無念非。」
　　所以念佛人清淨自心，千萬莫落入無記。無記最惡，不得往生，不得成就佛道
。以往生或成佛，皆須修因證果，修習功圓，方得成就。而無記者，撥無因果，故
是最惡。
</檔>
