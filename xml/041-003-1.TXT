<檔>
<篇>蓮鄉集</篇>
<節>蓮鄉集</節>
　　　　<節>念佛定</節>
　　　　一
　　佛道有二，即定道慧道。凡夫得定，須假方便，故佛又說戒。戒定慧為三無漏
學，次第增上。
　　在欲界須有戒善，戒善之功德，令眾生不墮三塗，不失人天之報。戒為三乘共
修，定慧之基礎。若人無戒，則定慧無望，甚而人身難保。教有明文，不可不信。
　　初果須陀洹具戒善，不墮三塗不失人身，在欲界只餘七番生死。二果斯陀含具
戒善，天上人間一往來。三果阿那含具足戒善，生於色界不來欲界，此時戒轉名定
共戒。定共戒凡夫亦得，凡夫禪亦可由戒生定，但不能由定生慧。
　　慧者無漏慧，唯四果阿羅漢具。阿羅漢自知我生已盡，梵行已立，所作皆辦，
不受後有。是時戒法轉名道共。道共戒者，出三界了分段生死，無凡夫無外道，唯
聖人乃具。所以佛道者，定道慧道也。是之謂由戒生定，由定生慧也。
　　定為慧之體，慧為定之用，全體起用，全用歸體，所以貴在定慧等持。如果有
定無慧是外道，有慧無定是狂慧。故祖師禪不貴木然入定，須是定中能隨緣，隨緣
不失定，一水起千波，波起水不動。
</檔>
