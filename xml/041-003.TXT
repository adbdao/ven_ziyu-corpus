<檔>
<篇>蓮鄉集</篇>
<節>蓮鄉集</節>
　　　　<節>念佛定</節>
　　　　　一
　　佛道有二，即定道慧道。凡夫得定，須假方便，故佛又說戒。戒定慧為三無漏
學，次第增上。
　　在欲界須有戒善，戒善之功德，令眾生不墮三塗，不失人天之報。戒為三乘共
修，定慧之基礎。若人無戒，則定慧無望，甚而人身難保。教有明文，不可不信。
　　初果須陀洹具戒善，不墮三塗不失人身，在欲界只餘七番生死。二果斯陀含具
戒善，天上人間一往來。三果阿那含具足戒善，生於色界不來欲界，此時戒轉名定
共戒。定共戒凡夫亦得，凡夫禪亦可由戒生定，但不能由定生慧。
　　慧者無漏慧，唯四果阿羅漢具。阿羅漢自知我生已盡，梵行已立，所作皆辦，
不受後有。是時戒法轉名道共。道共戒者，出三界了分段生死，無凡夫無外道，唯
聖人乃具。所以佛道者，定道慧道也。是之謂由戒生定，由定生慧也。
　　定為慧之體，慧為定之用，全體起用，全用歸體，所以貴在定慧等持。如果有
定無慧是外道，有慧無定是狂慧。故祖師禪不貴木然入定，須是定中能隨緣，隨緣
不失定，一水起千波，波起水不動。
　　　　　二
　　既然定慧二道即是佛道，則一切法門皆不離定慧，當知念佛法門亦不例外。念
佛法門，在修念佛三昧，三昧者定也。念佛定須定慧等持，定則不變，慧則隨緣。
不變隨緣，隨緣不變，即念佛定。
　　念佛定與其他禪定不同，其他禪定，必須盤起腿子木然入定、固然靜坐容易修
持，但真實定境卻非木然不動。故禪宗祖師，有磨磚成鏡之譏。念佛定則不同，念
佛定者，須是不起滅盡定，能普度一切眾生；雖普度一切眾生，而不起滅盡定。不
起滅盡定能普度一切眾生者，是覺心不動，能成就一切功德；成就一切功德不起滅
盡定者，是雖成就一切功德，而覺心不動。故知念佛定，豈是木然入定者可同日而
語哉？
　　念佛定須是入世間救世間，而不染世間。如果入世間染世間，是凡夫行。如果
畏染世間而不敢入世間，是小乘聖人行。菩薩行空不證不取寂滅，涉有不著不隨生
死，非凡夫行，非聖人行，是念佛定。
　　念佛定者，一日二六時佛不離心，心不離佛，全佛是心，全心是佛。只要念佛
心清淨，何妨六塵常圍繞？於六塵擾攘中，不礙常在念佛定。念佛定無入定出定，
一日二六時，無時不在定中。行住坐臥，穿衣吃飯，無論忙閑苦樂，有病無病，乃
至生時死時，無時不在定中。所謂二六時中，八風吹不動，安住念佛定。云何安住
念佛定？二六時中，一心不亂，求見彌陀求生淨土。一心不亂，即是三昧也。
　　念佛定以定為體，以慧為用，貴在定慧等持。由體發用，故能常寂而照；用全
歸體，故能常照而寂。正以其常寂，故能常照；正以其常照，故能常寂。是之謂寂
而常照，照而常寂，寂照不二。常寂是自受用，常照是他受用，故寂而常照，名無
量光，照而常寂，名無量壽。照而寂是佛法身，寂而照是佛報化二身。是知念佛三
昧者，三昧王也。
　　　　　三
　　如何修念佛定？修念佛定者，須是心中無事，事中無心。如意事中無心，不如
意事中亦無心，心中不留如意事，亦不留不如意事。萬般隨緣皆好，總是諸惡莫作
，眾善奉行，自淨其意。如意者來，我一心念佛不為所動，唯求見彌陀，求生極樂
。不如意者來，我依然一心念佛不為所動，求見彌陀，求生極樂。二六時打成一片
，為人處事，只求盡分，萬般隨緣好，事過不留痕。
　　修念佛定者，須是不造十惡業。終日佛不離心，不造殺盜邪婬（出家人斷正婬
）。無有妄語惡口綺語兩舌，念佛心中無有貪瞋痴。每天晚上應自省察，今日是否
犯此十過？若有則至誠懺悔，誓不再犯。他人處世，求名求利求世榮。修念佛定者
，不求餘事，唯求不犯十惡業，隨分隨力修積功德。一心念佛不被名利所動，唯求
見彌陀，求生極樂。
　　以信願行，修念佛定，盡此一報身，求生極樂國。修此念佛法門，非一而足，
豈是寸楮所能盡於萬一？僅略述如是。
</檔>
