<檔>
<篇>蓮鄉集</篇>
<節>蓮鄉集</節>
　　　　<節>掃盡浮雲月自明</節>
　　　　　二
　　既然修行在於除乎妄心，而除妄心者有兩種人。第一種是除心心所法，第二種
是除煩惱。有人以除心心所法為方便，令妄心不起；有人以除煩惱為入手處，令妄
心除滅。
　　例如有人怕見美色起乎妄心，於是閉目不看，此是除心心所。雖然閉目不看，
但貪色之妄心不除。再如有人從除煩惱入手，斷乎貪心。縱美色當前，然貪心不動
，此為除煩惱。
　　有人怕妙音起乎欲心，於是塞耳不聞，不令耳根接觸聲塵，此是除心心所。心
心所雖暫時不起，而欲根不斷。一旦根塵相接，欲心油然而生。有人斷除煩惱，縱
令妙音充耳，欲心不動，以其欲心斷故。
　　香味觸法等四塵，亦復如是。所以除煩惱者，根斷法不生，如實知六塵皆假。
但除其心，不除其法。其心若除，諸法不生。縱令六塵常圍繞，無心道人妙湛不動
。故六祖云，六識出於六根門頭，於六塵中來去自如也。成實亦云，守護根門者，
謂正憶念，行者不可閉目不視，但應一心正念現前。
　　除心心所者，乃掩耳盜鈴，以石壓草。如石壓草，草雖暫時不生而根不斷，石
去草復生矣。
　　所以修道，非是不看不聞不嗅不嚐不觸不思，而是任由見聞嗅嚐觸思，其心湛
然不動。這便是真心顯現，亦稱為本來面目。
　　依成實論，謂心心所法微細難知，非凡夫所能滅。凡夫外道修無想定者，是滅
心心所。其實縱令生於無想天，猶未滅心心所也。只是心心所微細難覺，彼謂無想
耳。
　　如時聞人言，汝靜坐時，一切莫想，乃至忘我，便是得定。須知此是修外道無
想定，只在求滅心心所。然實際上心心所微細難知難覺，彼謂滅心心所者，只是自
欺耳。試問「乃至忘我」者，係誰忘我？彼不知忘我者，即我也。彼「我心」堅固
，竟妄謂忘我。
　　何以故？以心心所法微細難覺，彼不知也。知心心所虛妄，方知其根源。欲了
其根源，須了達因緣次第緣、緣緣增上緣。了達次第緣者，始知心心所虛妄緣起也
。
　　總而言之，欲除妄心，應除煩惱。煩惱不生，則妄心不起。妄心不起，則六根
清淨。即此自性清淨心，便名為佛。
　　所以修學佛道，須除妄心。除滅妄心之法有兩種，一種是除心心所，一種是斷
煩惱。除心心所得成就者，於三界內可得四禪八定。
　　凡夫外道只斷心心所，不斷煩惱，所以不出三界。外道修之，可生無想天。以
不了生死故，報盡還須墮落。聖人亦修四禪八定，然於中斷煩惱。以斷煩惱故，出
三界了生死。
　　聖人修之斷何煩惱？所謂斷四住煩惱，即見一處住地煩惱、欲愛住地煩惱、色
愛住地煩惱、有愛住地煩惱，亦即是三界內見思煩惱。以斷界內見思煩惱故，乃得
出三界了生死。若進而斷無明住地煩惱，便名成佛。
　　所以我們修佛道，應求斷煩惱，方為正修行路。
</檔>
