<檔>
<篇>蓮鄉集</篇>
<節>蓮鄉集</節>
　　　　<節>願往生</節>
　　　　　二
　　古德云，念佛人往生與否，須看信願有無，往生蓮品高下，須看念佛工夫深淺
。所以念佛必須發願往生，否則念佛心飄飄浮浮，便不踏實。念佛時須是念念求見
阿彌陀佛，念念求生西方極樂，心不離佛，佛不離心，至誠懇切，如子憶母，方可
蒙佛救拔。
　　應念世間皆苦，無可貪戀。違緣是苦苦；順緣是壞苦；一切無常，無非行苦。
生老病死，愛別離怨憎會，求不得五盛陰，眾苦充滿。若得出離，如脫塗炭。西方
阿彌陀佛國土，無有眾苦，但受諸樂。有智之人，其誰不求往生？
　　娑婆世界眾生，惑業深重，惡報隨逐，無處不苦。縱有善友教化，剛強難調，
五濁逼迫，無有救護。西方極樂世界眾生，悉皆善友。人人念佛念法念僧，清淨如
蓮華，無垢如晴空，安祥和樂，言之不盡。
　　娑婆世界，土石諸山，穢惡充滿，烽火遍地，飢寒交迫。亂世人命，不如雞犬
。西方極樂世界，寶地行樹，清淨莊嚴，超過十方國土。人民安樂，壽命無量，思
衣得衣，思食得食，不勞奔走經營。
　　娑婆世界，釋迦已滅，彌勒未出。眾生處於佛前佛後，不見佛不聞法。如襁褓
失母，無覆無護。西方極樂世界，有阿彌陀佛今現在說法。彼國微風吹動諸寶行樹
，演出無量妙法音聲，聞其音者，得深法忍，住不退轉，直至成就佛道。所以吾人
皆應求願往生。
</檔>
