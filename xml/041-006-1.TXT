<檔>
<篇>蓮鄉集</篇>
<節>蓮鄉集</節>
　　　　<節>妄　想</節>
　　　　　一
　　取相為想相，所以想係由取相而生。然而凡所有相，皆是虛妄，離一切相，方
是諸法實相。今取虛妄相而立想。故此想即是妄想。
　　無有妄想，是真智慧，真智慧可證菩提，可證涅槃，成就佛道；若起妄想，便
落六道生死。所以修學佛道，必須除妄想。妄想除盡，便名成佛。
　　妄想者，即六塵緣影心，六根攀緣六塵便生妄想，攀緣即是貪著。凡夫貪著三
界五欲，二乘貪著涅槃，皆是妄想。若不攀緣六塵緣影，便得清淨心，修佛道旨在
求自性清淨心。自性清淨心，便是清淨法身佛。阿彌陀經所說一心不亂，大勢至菩
薩念佛圓通章所說，都攝六根淨念相繼，皆是自性清淨心。一心生萬法，萬法歸一
心，心無外法亦無外，故說心淨則佛土淨。除妄想故心淨，心清淨自然佛土淨，以
心即法故。
</檔>
