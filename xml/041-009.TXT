<檔>
<篇>蓮鄉集</篇>
<節>蓮鄉集</節>
　　　　<節>二諦尋源</節>
　　　　　一
　　一天晚上弟子們到蓮鄉來看我，問及二諦，於是引法華玄義一段文給他們聽。
法華玄義卷二下云：「夫二諦者，名出眾經，而其理難曉。世間紛紜，由來碩諍。
（可能言梁昭明太子，與二十二家辯二諦事）妙義定經云，佛昔與文殊，共諍二諦
，俱墮地獄。至迦葉佛時，共質所疑。二聖因地，尚不能了，況即人情，強生去取
。」
　　二諦於經中有多名，通常稱真諦俗諦，大般涅槃經仁王般若經，稱第一義諦世
諦，唯識論瑜伽師地論，稱勝義諦世俗諦。經中言及二諦者甚多，一時不能備述。
當時囑大眾深入經藏，熟諳二諦。
　　下去後，弟子慧明，利用「大正藏索引」「佛學大辭典」「望月大辭典」查出
許多資料，交我參閱。雖然僅是部分資料，已屬難得。於是加以揀擇，編輯成文，
敬獻讀者參考。
　　　　　二
　　法華玄義卷二下云：「四諦名興，從廣至略。次辨二諦，二諦語通，別顯中道
。次明三諦，三諦猶帶方便，直顯真實。次明一諦，一諦猶有名相，次明無諦。」
　　大般涅槃經卷十二云：
　　「爾時文殊師利菩薩白佛言，世尊！所說世諦第一義諦，其義云何？世尊！第
一義中有世諦不？世諦之中有第一義不？如其有者即是一諦，如其無者將非如來虛
妄說耶？善男子！世諦者即第一義諦。世尊！若爾者則無二諦。佛言，善男子！有
善方便隨順眾生說有二諦。善男子！若隨言說則有二種。一者世法，二者出世法。
善男子！如出世人之所知者名第一義諦，世人知者名為世諦。善男子！五陰和合稱
言某甲，凡夫眾生隨其所稱，是名世諦。解陰無有某甲名字離陰亦無某甲名字，出
世之人如其性相而能知之，名第一義諦。」
　　又曰：
　　「復次善男子！有八苦相名為世諦。無生無老無病無死，無愛別離無怨憎會無
求不得無五盛陰，是名第一義諦。」
　　又曰：
　　「依因父母和合而生，名為世諦。十二因緣和合生者，名第一義諦。」
　　中論稱第一義諦世俗諦，如觀四諦品云：
　　「諸佛依二諦，為眾生說法，一以世俗諦，二第一義諦，若人不能知，分別於
二諦，則於深佛法，不知真實義，若不依俗諦，不得第一義，不得第一義，則不得
涅槃。」
　　大寶積經彌勒菩薩問八法會第四十一云：
　　「佛告彌勒，云何菩薩摩訶薩，成就善知方便？彌勒！若菩薩摩訶薩，善知世
諦，善知第一義諦，善知二諦，彌勒！如是諸菩薩摩訶薩，畢竟成就善知方便。」
　　正法念處經，爾時世尊而說偈言：
　　「若人知二諦，勇猛諦知見，彼行第一道，捨離生死處。」
　　大乘本生心地觀經卷七云：
　　「出家菩薩處於空閑，親近供養一切諸佛菩薩，一切智者，常樂聽聞甚深妙法
，心生渴仰恒無厭足，善能分別二諦真理，斷除二障，通達五明，說諸法要，能決
眾疑，以是因緣，即得名為般若波羅蜜。」
　　大方廣總持寶光明經卷二云：
　　「真俗二諦能了知，諦求如是微妙法，善能方便入王城，如是遍遊悉周匝。」
　　成實論卷一云：
　　「復次佛說二諦，所謂世諦第一義諦。是故智者所不能壞，凡夫無智亦不與諍
。又佛不與世間共諍。世間謂有，佛亦說有；世間謂無，佛亦說無。是故無諍。以
其無諍故不可壞。」
　　成實論卷十云：
　　「問曰，若說無我亦是邪見，此事云何？答曰，有二諦。若說第一義諦，有我
是為身見；若說世諦，無我是為邪見。若說世諦故有我，第一義諦故無我，是為正
見。又第一義諦故說無，世諦故說有，不墮見中，如是有無二言皆通。如虎啗子，
若急則傷，若緩則失。如是若定說我則墮身見，定說無我則墮邪見。又過與不及二
俱有過。若定說無是則為過，若定說有我是名不及。故經中說，應捨二邊。若第一
義諦故說無，世諦故說有，名捨二邊行於中道。又佛法名不可諍勝。若說第一義諦
故無，則智者不勝；若說世諦故有，則凡夫不諍。又佛法名清淨中道非常非斷。第
一義諦無故非常，世諦有故非斷。」
　　瑜伽師地論，稱勝義諦世俗諦，如卷十四云：
　　「今此頌中，顯世俗諦非無作用及與隨轉，又由勝義無有作者及與受者由世俗
故而得宣說自作自受。」
　　菩薩瓔珞本業經佛母品第五云：
　　「爾時敬首菩薩白佛言。佛及菩薩二。初照智從何而生？寂照寂照（應為寂照
照寂）之義復云何？二諦法性為一為二？為有為無？第一義諦復當云何？佛言，佛
子！所謂有諦無諦、中道第一義諦，是一切諸佛菩薩智母。乃至一切法，亦是諸佛
菩薩智母。所以者何？諸佛菩薩從法生故。佛子！二諦者。世諦有故不空，無諦空
故不有。二諦常爾故不一，聖照空故不二。有佛無佛法界不變故不空，第一無二故
不有。無佛有佛法界二相故不一，諸法常清淨故不二。諸佛還為凡夫故不空，無無
故不有。空實故不一，本際不生故不二。不壞假名諸法相故不空，諸法即非諸法故
不有。法非法故不二，非非法故不一。佛子！二諦義者，不一亦不二，不常亦不斷
，不來亦不去，不生亦不滅。而二相即聖智無二，無二故是諸佛菩薩智母。佛子！
十方無極剎土諸佛，皆亦如是說。吾今為是大眾略說明月瓔珞經中二諦要義。」
　　金剛般若波羅蜜經破取著不壞假名論卷上云：
　　「佛所說法咸歸二諦。一者俗諦，二者真諦。俗諦者，謂諸凡夫聲聞獨覺菩薩
如來，乃至名義智境業果相屬。真諦者，謂即於此都無所得，如說第一義，非智之
所行，何況文字？乃至無業無業果，是諸聖種性。是故此般若波羅蜜中說不住布施
，一切法無相，不可取不可說，生法無我無所得，無能證無成就，無來無去等，此
釋真諦。又說內外世間出世間，一切法相及諸功德，此建立俗諦。如是應知。」
　　　　　三
　　以下摘錄廣弘明集，梁昭明太子與諸家辯二諦義。法華玄義謂，二諦義於當時
，世間紛紜，由來碩諍。可能即指昭明太子事。事見廣弘明集法義篇第四之四。
　　梁昭明太子，作「令旨解二諦義」（明本作「解二諦義令旨」）引起各家紛諍
。今將令旨原文，錄供讀者參考：「令旨解二諦義（并答　問）
　　二諦理實深玄，自非虛懷，無以通其弘遠。明道之方，其由非一，舉要論之不
出境智。或時以境明義，或時以智顯行，至於二諦即是就境明義。若迷其方三有不
絕，若達其致萬累斯遣。所言二諦者，一是真諦，二名俗諦。真諦亦名第一義諦，
俗諦亦名世諦。真諦俗諦以定體立名，第一義諦世諦以褒貶立目。若以次第言說，
應云一真諦，二俗諦。一與二合，數則為三。非直數過於二，亦名有前後，於義非
便。真既不因俗而有，俗亦不由真而生。正可得言一真一俗。真者是實義，即是平
等更無異法，能為雜間。俗者即是集義，此法得生，浮偽起作。第一義者，就無生
境中別立美名，言此法最勝最妙無能及者。世者以隔別為義，生滅流動無有住相。
涅槃經言，出世人所知名第一義諦，世人所知名為世諦。此即文證褒貶之理。二諦
立名差別不同，真俗世等以一義說，第一義諦以二義說。正言此理德既第一義亦第
一。世既浮偽更無有義，所以但立世名。諦者以審實為義。真諦審實是真，俗諦審
實是俗。真諦離有離無，俗諦即有即無。即有即無斯是假名，離有離無此為中道。
真是中道，以不生為體；俗既假名，以生法為體。」
　　據廣弘明集記載，當時有二十二家與梁昭明太子，討論二諦義，反復辯諍，極
為熱烈。今僅錄其梗概，欲閱詳文，請看廣弘明集法義篇。
　　「南寺釋慧超論諮二諦義（往反六番）。晉安王綱諮二諦義旨（往反五番）
。招提寺釋慧琰諮二諦義（往反四番）。栖玄寺釋曇宗諮二諦義（往反四番）。中
郎王規諮二諦義旨（往反四番）靈根寺釋僧遷諮二諦義（往反四番）。羅平候蕭正
立諮二諦義旨（往反四番）。衡山候蕭恭諮二諦義旨（往反四番）。中興寺釋僧懷
諮二諦義（往反四番）。始興王第四男蕭映諮二諦義旨（往反四番）吳平王世子蕭
勵諮二諦義旨（往反五番）大博學讀書三萬餘卷也。宋熙寺釋慧令諮二諦義（往反
四番）。始興王第五男蕭曄諮二諦義旨（往反五番）。興皇寺釋法宣諮二諦義（往
反三番）。程鄉候蕭祇諮二諦義旨（往反四番）。光宅寺釋法雲諮二諦義（往反四
番）。靈根寺釋慧令諮二諦義（往反五番）。湘宮寺釋慧興諮二諦義（往反三番）
。莊嚴寺釋僧旻諮二諦義（往反四番）。宣武寺釋法寵諮二諦義（往反四番）。建
業寺釋僧愍諮二諦義（往反二番）。光宅寺釋敬脫諮二諦義（往反五番）。」
　　　　　四
　　編者按：二諦者攝歸實相一諦。一切法無非實相，而實相無相，說名真諦。既
然一切法無非實相，當然實相不離一切法，故實相即一切相，說名俗諦。是故二諦
者，二而不二，不二而二，一而非一，非一而一。分別而無分別，無分別而分別。
猶大海中浪，一水起萬重浪，乃無分別而分別；萬重浪皆歸一水，乃分別而無分別
。如是則一切法，非真非俗，而俗而真，離二邊契中道。非真非俗者，真諦中道；
而俗而真者，俗諦中道。真諦中道者，實相無相也；俗諦中道者，實相一切相也。
實相無相者，無性也；實相一切相者，隨緣也。無性能隨緣，隨緣故無性。無性隨
緣成萬法，無分別而分別，俗諦也；萬法緣成無自性，分別而無分別，真諦也。
　　故若以無性隨緣名俗諦，隨緣無性名真諦會通之，則紛諍可息矣。
　　三世一切諸佛，皆以二諦說法，故知佛法不出二諦。今此二諦尋源，大海毛滴
猶所不及。諸位賢者，若能深入經藏，則不難見二諦真義也。
</檔>
