<檔>
<篇>蓮鄉集</篇>
<節>蓮鄉集</節>
　　　　<節>神　通</節>
　　　　　三
　　一切諸佛，皆令眾生息滅貪瞋痴，勤修戒定慧。戒定慧功德圓滿，自然發通。
無有一佛，捨戒定慧，令眾生專修神通的。因為無有功德，徒有神通，不能濟世度
人，不能解脫生死。
　　所以古德多是若發神通，即便捨之。因為徒神通，不能消業障解脫生死。如果
神通能自度度人解脫生死，當是天龍鬼神，乃至地獄眾生，皆能自度度人解脫生死
了。
　　最後我們引七佛所說戒經，說明諸佛皆以道德教化眾生，無有一佛以神通誘導
眾生者。
　　毗婆尸如來云：
　　「忍辱第一道，佛說無為最，出家惱他人，不名為沙門。」
　　尸棄如來云：
　　「譬如明眼人，能避險惡道，世有聰明人，能遠離諸惡。」
　　毗葉羅如來云：
　　「不謗亦不嫉，當奉行於戒，飲食知止足，常樂在空閑，心定樂精進，是名諸
佛教。」
　　拘留孫如來云：
　「譬如蜂採花，不壞色與香，但取其味去，比丘入聚然，不違戾他事，不觀作不
作，但自觀身行，若正若不正。」
　　拘留含牟尼如來云：
　　「心莫作放逸，聖法當勤學，如是無憂愁，心定入涅槃。」
　　迦葉如來云：
　　「一切惡莫作，當奉行諸善，自淨其志意，是則諸佛教。」
　　釋迦牟尼如來云：
　　「善護於口言，自淨其志意，身莫作諸惡，此三業道淨，能得如是行，是大仙
人道。」
</檔>
