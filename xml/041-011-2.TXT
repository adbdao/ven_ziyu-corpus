<檔>
<篇>蓮鄉集</篇>
<節>蓮鄉集</節>
　　　　<節>攝心起用</節>
　　　　　二
　　有二種觀，即一者因緣觀，二者觀於心性。因緣觀者，如十六觀經所說；觀於
心性者，即實相觀。欲修因緣觀者，不可胡觀亂觀，當詳審觀無量壽佛經，依法修
行。佛云：「作是觀者，名為正觀。若他觀者，名為邪觀。」念佛人切須注意，若
不依法修行，易墮妄想。
　　當知因緣觀與心性觀，非是二法。因緣觀體即心性，心性觀用成因緣。因緣觀
者，旨在令念佛人離於無相；心性觀者，旨在令念佛人不取於相。所以兩種觀，皆
是旨在攝心，不得取相。因緣觀隨緣無性，便是心性；心性無性隨緣，便成因緣。
　　若人執著定有因緣，便是迷幻有為實有。迷幻有為實有，則失佛法身。若失法
身佛，當無報佛化佛，因為以法生報，以報起化故。若失三身，則失觀經之旨。以
佛三身不虛，故念佛即蒙佛接引，二力相應即得往生。
　　若人執著決定無性，便是迷真空為斷滅空。迷真空為斷滅空，則失佛報化二身
。若失報身化身，亦失法身。當知諸佛三身，原是一身。一而三，三而一，遍十方
而非有，等虛空而不無。非有非無，不生不滅，不常不斷，方是二諦融通。
　　觀想、觀像、持名、實相，四種念佛中，唯持名一種，始自因緣，終歸一心。
所以持名一門，二力成就，佛以大願垂手接引，眾生至誠懇切一心不亂，求願往生
。唯此一門，三根普被利鈍全收。只要至誠念佛名號，絕對功不唐捐。我等應深感
佛恩，傳此殊勝法門。萬勿以牛羊眼看無上佛法，以持名易行而輕忽之！
　　佛具權實二智，實智出權智，權智顯實智，權實二智原是一心。起信論云，一
心分二門，曰心真如門，心生滅門。心真如者實也，心生滅者權也。經云諸佛權智
不思議，即以權即實也。佛以權智說淨土念佛法門，乃真語實語如語不異語不誑語
，豈虛妄說？眾生若恃世間見而不信，便自失大利。
</檔>
