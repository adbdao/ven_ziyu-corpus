<檔>
<篇>蓮鄉集</篇>
<節>蓮鄉集</節>
　　　　<節>了生死之意義</節>
　　　　　一
　　每聞人言，我學佛不求了生死，要留世間度眾生。
　　這是菩薩大慈大悲救苦救難的精神，實在令人讚歎。其實度眾生便是了生死，
了生死便是度眾生。不了生死便不能度眾生，不度眾生亦不能了生死。
　　生死有因果之分，生死在因曰業因，在果曰業報。業報有二種，一曰分段生死
，二曰變易生死。聲聞人非是不度眾生，不過心量小智慧劣，不如菩薩大慈大悲普
度十方，聲聞人一生急取涅槃，所以只了分段生死，不了變易生死。
　　有因始有果，無因則無果，所以了生死應從因上了。不可以僅見其果，不見其
因。若不了其因不斷其因，則因果繫縛，何時出離？若自不能出離，而能出離他人
者，無有是處。猶如溺人自救不暇，焉能救餘溺人？
　　　　　二
　　何為生死因？生死因廣說無量，略說有二。一、煩惱，二、業。眾生以煩惱業
，落入生死大海，漂溺無期。故欲了生死者，須斷煩惱業。所謂不欲了生死者，換
句話說，便是不欲斷煩惱業。若不斷煩惱業，云何能度眾生？
　　以眼耳鼻舌身五欲起煩惱業，故五欲是生死，欲了生死，應斷五欲；貪欲蓋瞋
恚蓋掉悔蓋睡眠蓋疑蓋是生死，欲了生死，應斷五蓋；愛、恚、慢、無明、見、取
、疑、嫉、慳等九結是生死，欲了生死，應斷九結；無慚、無愧、嫉、慳、悔、睡
眠、掉舉、昏沉、瞋忿、覆等十纏是生死，欲了生死，應斷十纏；貪、瞋、痴、慢
、疑、身見、邊見、邪見、見取見、戒取見等十使是生死，欲了生死，應斷十使；
殺、盜、婬（在家人邪婬）、妄語、惡口、綺語、兩舌、貪、瞋、痴等十惡業是生
死，欲了生死，應斷十惡業。
　　若謂學佛不為了生死，便是不欲斷五欲、五蓋、九結、十纏、十使、十惡業，
乃至一切煩惱業。試問不斷一切煩惱業，自救不暇，焉能救人？
　　佛為令眾生斷一切煩惱業，乃說一切法門。佛說一切法門，無非欲眾生了生死
。古德亦說生死事大，無常迅速，生死不了，如喪考妣。為了生死，於是佛說一切
法門，例如三歸、五戒、十善、八戒、十戒、具足戒、菩薩戒、四諦、十二因緣、
六度……乃至八萬四千法門。無非欲令眾生出生死成就無上佛道。而眾生竟謂不欲
了生死，欲留世間度眾生。其情可愍，於理未明。應知汝煩惱業未斷，一切眾生亦
煩惱業未斷，若你能度眾生，當是一切眾生亦能度你。若一切眾生皆能度你，則是
一切眾生皆能自度。若一切眾生皆能自度，要佛何為？
　　龍樹菩薩云，未得無生法忍菩薩，不能留惡世度眾生，必須生於佛世，方能長
養善根。若生無佛之世，將壞善根。得無生法忍菩薩，留惡世度眾生，正當其責。
當知得無生法忍之菩薩，乃法身大士也。
　　　　　三
　　佛云眾生罪業若有體性者，盡虛空遍法界容納不下。故須經過懺悔對治方得消
除。若不經過懺悔對治，勢將永不成佛。云何懺悔對治？即應諸惡不作，眾善奉行
，自淨其意。而諸惡不作，眾善奉行，自淨其意便是了生死。若謂不欲了生死，便
是不欲諸惡不作、眾善奉行、自淨其意。是豈佛教哉？
　　或者有人謂不欲了生死，是針對淨土法門求生西方而發。謂不欲了生死者，即
不願求往生也。其不知淨土即一真法界，往生即無生，無生是往生。為悟無生，故
求往生也。眾生自力不能懺悔對治罪障，求阿彌陀佛強大願力加被，消除罪障。眾
生自力不能覺悟，求阿彌陀佛悲願力加被，早日開悟早日解脫也。若非佛力加被，
誠恐千萬億劫，亦無解脫之期。故求生極樂，旨在早求解脫，以便度脫群萌也。若
執意留居娑婆，恐永無出頭之期。
　　莫謂留娑婆度眾生，若汝業報臨頭，失人身墮地獄，自救不暇，何能度眾生？
若自信一定不失人身，除非證得初果須陀洹。須陀洹證得一分戒法身，天上人間七
番生死即得解脫。證須陀洹談何容易？自古來寥寥無幾，千萬億人不得其一。佛說
凡夫眾生，得人身者如爪上土，失人身者如大地土。一旦失去人身，萬劫不復。若
得往生極樂，便永不失人身，直至成佛。
　　西方極樂國土，係阿彌陀佛大悲願力所成，四十八願，願願為度一切眾生。若
得往生西方極樂，縱然下品下生，住蓮華中經十二大劫。然不失人身，滿十二大劫
，華開見觀音勢至，即發無上菩提心。
　　眾生雖然罪業深重，盡虛空遍法界容納不下。若得往生西方極樂，便可不被業
繫。仗彌陀願力，過去業漸滅，未來業不生，現在業不造。證得法身，壽命無量。
此即所謂帶業往生也。
　　願一切同修，念佛了生死，如佛度一切！
</檔>
