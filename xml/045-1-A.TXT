<檔>
<篇>心經</篇>
<節>般若波羅蜜多心經</節>
　　　　<節>般若波羅蜜多心經　　　　　　　　　　　　　　　　唐三藏法師玄奘譯</節>
　　　　　　　　　　　　　　　　　　　　　　　　　　　　　　　釋智諭作解
　　心經譯本甚多，唯玄奘大師因緣殊勝，且譯筆簡潔，古今獨多採用。今作句解
，亦採玄奘大師譯本。
　　此經翻譯，計有鳩摩羅什譯本，名「摩訶般若波羅蜜大明咒經」，內容與玄奘
譯本略同；玄奘譯本，名「般若波羅蜜多心經」；法月譯本，名「普遍智藏般若波
羅蜜多心經」；般若共利言等譯，名「般若波羅蜜多心經」；智慧輪譯，及法成譯
，均名「般若波羅蜜多心經」。
　　除羅什及玄奘二師譯本，無序、流二分，其餘譯本，均有序流二分。（見大正
藏第八冊）
　　玄奘大師因緣殊勝，親承觀音菩薩賜予梵本心經。（見大正藏第八冊八五一頁
）茲摘錄其文於后。
　　玄奘西遊，路次益州，宿空惠寺，遇一僧有疾。詢問行止，甚歎法師為法忘軀
。因言此行甚險，流沙弱水，旅途荒涼。我今有三世諸佛心要法門，師若受持，可
保來往。乃口授法師，梵本心經。
　　玄奘既達中天竺，磨竭陀國那爛陀寺，復遇前僧。而相謂言，汝達此方，賴我
所傳三世諸佛心要法門。我是觀音菩薩，言訖沖空而去云云。
　　　　<節>釋經題</節>
　　<經>【般若】</經>
　　般若譯為智慧，然此智慧異於世間智慧。世間智慧皆有所得，而此智慧無所有
不可得，故與世間智慧意義不同。
　　般若智慧者，聞空即知是有，聞有即知是空。於空知是有謂之智，於有知是空
謂之慧。
　　諸法無非因緣生，既然法屬因緣，當無自性，法無自性即是空。然空不自空，
空即因緣生，因緣生即有。故有以空成，空以有立。全有即空，故有不可得，全空
即有，故空不可得。有不可得則不礙空，空不可得則不礙有。如是非有非空，而空
而有，妙用無方如是知者，名妙智慧。故般若者，妙智慧也。妙智慧者，如實知真
空妙有，妙有真空也。
　　般若智慧是中道智慧。非有非空者，乃真諦中道，而空而有者，乃俗諦中道。
故般若智慧，乃中道智慧。而世間智慧，偏空偏有不契中道，實在說不為智慧，全
是遍計妄執。
　　般若有三種，即實相般若、觀照般若、文字般若。實相乃所證之理，觀照乃能
證之智，文字乃施設之教。故三般若者，即言教言理言行也。
　　<經>【波羅蜜多】</經>
　　梵文波羅，譯曰彼岸，蜜多譯曰到，故波羅蜜多，譯為到彼岸。到彼岸者，究
竟佛道也。
　　<經>【心】</經>
　　觀音菩薩告玄奘大師言「此是三世諸佛心要法門」，故曰心經。般若波羅蜜多
，是大經之通稱，心經是此經之別稱。心者，有般若心之義，何謂般若心？般若心
者，無所住而生其心也，不取於相如如不動也。
　　<經>【經】</經>
　　梵語修多羅，譯曰契經，契經者，上契諸佛果德，下契眾生因心。修多羅譯曰
綖，綖有貫穿之義，貫穿即契合也。修多羅教，契理契機，機有千差，理唯一道。
故修多羅者，能攝一切眾生，皆歸佛道也。
　　<經>【唐三藏法師玄奘譯】</經>
　　唐是朝代名，玄奘法師實於隋大業年間出家，後隋亡於唐，故稱唐玄奘。
　　三藏者經律論，通達經律論者，稱三藏法師。
　　玄奘法師，俗姓陳，河南陳留人。十三歲出家，赴西域取經。事詳見大正藏第
五十冊，「大慈恩寺三藏法師傳」。我們採取的經本，係玄奘大師所譯。
</檔>
