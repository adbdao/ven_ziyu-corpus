<檔>
<篇>心經</篇>
<節>般若波羅蜜多心經</節>
　　　　<節>釋經文</節>
　　<經>【觀自在菩薩。】</經>
　　此經鳩摩羅什大師及玄奘大師譯本，均簡集綱要，唯取正宗分，略其序分流通
分。餘家所譯，皆有序流二分。
　　觀自在菩薩，亦曰聖觀自在菩薩。舊時羅什大師譯為觀世音，玄奘大師譯為觀
自在。菩薩具稱為菩提薩埵，菩提譯為覺，薩埵譯為有情。覺有情者，謂菩薩乃自
覺覺他之聖者。若得覺行圓滿，便號曰佛，故菩薩是佛因地。
　　此菩薩內證人空法空，外觀眾生三業，雖觀三業，無所留礙，故曰觀自在。
　　自舍利子以下，係顯說般若；自即說咒曰以下，係密說般若。
　　<經>【行深般若波羅蜜多時。】</經>
　　深般若波羅蜜多，即實相般若。然實相無相，云何可行？當知以無住心契無相
法，便是行深般若波羅蜜多。故此時於心無往，於法無相，故無有行。然心法冥契
，復無不行。是知行深般若波羅蜜多之行，無行無不行也。
　　<經>【照見五蘊皆空。】</經>
　　五蘊者，色受想行識，皆有為法，此言法空也。五者皆因緣積聚之法，故稱五
蘊，蘊者蘊聚也。是以羅什大師，譯五蘊為五眾，即取眾因緣和合義。
　　色者質礙為相，根塵識因緣和合而有質礙相。受者領納相，根塵識因緣和合而
有領納相。想者取相相，根塵識因緣和合而有取相相。行者造作相，根塵識因緣和
合而有造作相。識者了別相，根塵識因緣和合而有了別相。五者既然皆因緣和合而
有相，故自性皆空，故曰五蘊皆空。
　　然則人空而內無能照之心，法空而外無所照之境，今云何言照見五蘊皆空？當
知以無住心契無相法，是名為照也。心無住則內空人我，法無相則外空法我。既得
人法二空，則不見有不見空。不見有則空，不見空則有。空則寂，有則照，寂而常
照，照而常寂，故曰照見五蘊皆空。
　　若必謂有無住，則此無住便是住。若必謂有無相，則此無相便是相。故無住心
契無相法謂之照者，雖照而常寂，雖寂而常照。
　　例如人對鏡則現影，鏡中之影，不得言有，不得言空。若言其空，卻眼見鏡中
現影，若言其有，雖現影卻不留痕。此即所謂「雁過長空，影落寒潭」是照義也。
　　<經>【度一切苦厄。】</經>
　　苦即是受，無受則無苦。若證人空，則無能受，若證法空，則無所受，無能受
所受，故度一切苦厄。
　　眾生不知二空，則起惑造業，乃受苦報。苦報者，受後有五受陰身也。故照見
五陰皆空，便度一切苦厄。
　　苦有三苦八苦，皆由五受陰生。三苦者，苦苦、壞苦、行苦。八苦者，生苦、
老苦、病苦、死苦、怨憎會苦、愛別離苦、求不得苦、五盛陰苦。
　　五受陰是敗壞法，性即逼迫，是為苦苦。五受陰是敗壞法，終須滅壞，是為壞
苦。五受陰是敗壞法，念念遷流，是為行苦。
　　五受陰酬因而生，是為生苦。五受陰不調，是為病苦。五受陰即老死相，是為
老苦死苦。五受陰怨結纏縛，是為怨憎會苦。五受陰必有生離死別，是為愛別離苦
。五受陰欲無止境，是為求不得苦。五受陰即五盛陰苦。
　　厄者，即一切厄難。如車之軛，困軛一切有情。略說有四種，即欲軛、有軛、
見軛、無明軛。皆由五受陰生，故照見五陰皆空，度一切苦厄。
　　<經>【舍利子。色不異空。空不異色。色即是空。空即是色。受想行識亦復如
　　　是。】</經>
　　舍利子，即舍利弗，為佛弟子，智慧第一。舍利是鳥名，此翻鶖鷺鳥。有云其
母聰慧，眼似鶖鷺鳥。有云其母聰慧，辨察迅疾，如鶖鷺鳥之眼。子從母名，故名
舍利子。
　　自此以下，係觀自在菩薩所說諸法實義。諸法以無性為性，無性乃空。空無自
性，乃能隨緣成事而現有。猶水無定形，方能隨器而方圓。故隨緣無性有徹空，無
性隨緣空徹有。
　　空徹有則空而非空，畢竟空中建立一切法。有徹空則有而非有，一切法皆歸畢
竟空。故曰色不異空，空不異色，色即是空，空即是色。
　　此是二諦融通，色表俗諦，空表真諦。色不異空，色即是空者，全俗即真。空
不異色，空即是色者，全真即俗。譬如虛空無邊，本無分別，猶真諦也。隨眾生心
，應方向緣，而現東南西北四維上下，猶俗諦也。虛空無邊，隨緣假現東南西北四
維上下，十方假現，無實體性，還是一體虛空。故知真透俗表，俗達真源。一即無
量，無量即一。
　　凡夫眾生，見有不知空，二乘小聖，達空不知有。皆落二邊，不契中道。唯大
乘菩薩，離一切即一切，即一切離一切，不落二邊，深契中道。故曰色不異空，空
不異色，色即是空，空即是色。
　　實應言色受想行識即空，空即色受想行識。今謂色即空空即色者，略說耳。前
文云照見五蘊皆空，即已啟其義矣。
　　五蘊是生滅法，故色受想行識表生死也。空則不生不滅，稱為涅槃。此即示生
死即涅槃，實是一法，不二不別。涅槃隨緣假現生死，生死無性本來涅槃。如是方
為一真法界義也。
　　<經>【舍利子。是諸法空相。不生不滅。不垢不淨不增不減。】</經>
　　諸法即前文所說五蘊也，前文言五蘊皆空，今解釋五蘊法之空相。空相即諸法
實相也，實相無相，故曰諸法空相。
　　一切法緣生無性，無性即空，是謂諸法空相。空相則不變。般若即是一心，故
曰般若心。一心出二門，一曰心真如門，二曰心生滅門。真如隨緣現生滅，生滅無
性是真如。菩薩體之，是以行空不證，入世不染。行空不證，故能不變隨緣，入世
不染，故能隨緣不變，此即般若心之妙用也。
　　金剛經云「一切有為法，如夢幻泡影，如露亦如電，應作如是觀。」即令眾生
體諸法空相也。
　　水起波而波全是水，眾生少智，見波而不見水。有智之人，知千波唯是一水。
波有起伏，而水性不動。是以僧肇大師云，江河競注而不流。
　　以空相不動無有分別，故不生不滅，不垢不淨，不增不減。因為生滅垢淨增減
，皆有為法，如夢幻泡影，體即空相也。
　　<經>【是故空中。無色。無受想行識。無眼耳鼻舌身意。無色聲香味觸法。無
　　　眼界。乃至無意識界。】</經>
　　五蘊空是總說，根塵識空，是分別說。因為根塵識，皆係五蘊所生。以根塵識
，乃有十二入十八界。此蘊界入三科，皆世間法，上來言世間法皆空。
　　緣起法無有自性，故其性本空，五蘊及根塵識皆緣起法，故無自性，其性本空
。經云非色滅空，色性空故。一切法皆是如此。
　　我們已經知道，人空法空。人空當然六根空，故曰無眼耳鼻舌身意。法空當然
六塵空，故曰無色聲香味觸法。根緣塵生於識，既無六根六塵，當然亦無六識，六
根六塵六識稱十八界，故曰無眼界，乃至無耳鼻舌身意識界。 1
　　六根六塵稱十二入，亦稱十二處，以六根六塵是生六識之處。既然人法二空，
是故空中無五蘊，無十二入，無十八界。
　　是故空中無一切世間法者，換句話說，空相即是實相也。於實相中，無五蘊無
十二入無十八界。因為實相無相，無相即是空相也。
　　<經>【無無明。亦無無明盡。乃至無老死。亦無老死盡。】</經>
　　前言世間法空，以下言出世間三乘法亦空。十二因緣是緣覺乘法，苦集滅道四
諦是聲聞乘法，無智亦無得是菩薩乘法。
　　十二因緣亦稱十二緣起，即無明、行、識、名色、六入、觸、受、愛、取、有
、生、老死。此十二支，既是緣起法，故皆無自性，無自性故空。空故是無十二因
緣，故曰無無明，乃至無老死。空則無十二因緣，是以不可滅，故曰亦無無明盡，
乃至亦無老死盡。
　　云何無明？於理於事不如實知名無明。云何行？過去世業因，致有今世福非福
不動等報名行。云何識？即八識。云何名色？即五蘊身心，色蘊即色，餘受想行識
四蘊即名。眾生受胎後，眼耳鼻舌四根尚未具足，僅有身心二根曰名色。云何六入
？眼耳鼻舌身意六根具足，名為六入。云何觸？根塵識三事和合名觸。云何受？領
納苦樂捨三受名受。云何愛？貪染於境名愛。云何取？於境取著追求名取。云何有
？由愛取故，乃受三界後有。云何生？一期果報初起。云何老死？即一期果報五蘊
身心衰滅。
　　因無明而生行，行即是業，故曰發業無明。由無明行，而有識名色六入觸受等
果報。愛即無明，由愛染而取，由愛取而受後有生，故愛名潤生無明。
　　若無愛潤後有生，則無明行識名色六入觸受一期果報後，應無相續。例如二乘
無學，斷愛則不受後有生，菩薩為度眾生故，留愛潤生，再入生死。
　　二乘無學，以斷愛故，自知我生已盡，梵行已立，所作皆辦，不受後有。以自
知不受後有了分段生死故，名入有餘涅槃。以一期果報未盡，故名有餘。一旦一期
果報終盡，灰身滅智，名入無餘涅槃。
　　<經>【無苦集滅道。】</經>
　　先說緣覺法空，此說聲聞法空。苦集二諦，是世間因果，集為世間因，苦為世
間果。滅道二諦，出世間因果，道是出世間因，滅是出世間果。修道須了達四諦，
若不了達四諦，則輪迴六道生死，無有出期。
　　四諦者，苦諦，苦集諦，苦滅諦，苦滅道諦。苦是逼惱相，五蘊身心是。集是
招感相，即煩惱業。滅是寂滅相，五受蘊苦滅。道是出到相，令眾生出生死至涅槃
。
　　五受蘊苦是病，煩惱業是病因，修道是服藥，證滅是病愈。所以了達四諦，則
解脫六道生死。
　　然苦集滅道，皆因緣生法，無性皆空，故於大乘中知無苦集滅道。何以故？以
苦集滅道四者，中心在一苦字，而苦者五蘊身心。我們已經知道五蘊皆空，故無苦
。既然無苦，故無有集。既然無苦，自無苦滅。無苦無苦滅，當然無苦滅道。若有
苦者，應不由集生，若由集生，當是集不生時，根本無苦。集由煩惱業而成，若無
煩惱業，當然無集。煩惱業乃因緣生法，無性本空，空焉能成集？無苦無集，當然
無滅無道，其理甚明。故曰無苦集滅道。
　　<經>【無智亦無得。以無所得故。】</經>
　　上來明聲聞緣覺法空，今明菩薩乘法空，至此總明出世間三乘法空。
　　能證曰智，所證曰得。能證智者，般若心也。所證得者，波羅蜜也。般若心者
無住心，波羅蜜者無相法。觀自在菩薩行深般若波羅蜜多，以無住心契無相法，無
得於能證之智，何以故？心無住故。無得於所證之境，何以故？法無相故。
　　一切無所得，既不得於能所，亦不得於非能非所。是以非能非所，而所而能，
方為無智無得也。
　　一切法無自性畢竟空，故一切法不可得。生不可得，滅不可得，有不可得，空
不可得，不可得亦不可得，故曰以無所得故。
　　<經>【菩提薩埵。依般若波羅蜜多故。心無罣礙。無罣礙故。無有恐怖。遠離
　　　顛倒夢想。究竟涅槃。】</經>
　　菩提薩埵是先明因地，下文三世諸佛是明果位，皆以般若波羅蜜多得益也。
　　菩薩依般若波羅蜜多修行，則無所住生其心，於是空二我。空二我者，無人我
執與法我執。既空二我，心便清淨，心清淨故無罣礙。
　　心之罣礙有二種，即煩惱障與所知障。煩惱障障究竟涅槃，所知障障無上菩提
。空人我執則破煩惱障，空法我執則破所知障。故曰依般若波羅蜜多故，心無罣礙
。
　　無罣礙故無有恐怖。恐怖者，生死也。生死有二種，即分段生死與變易生死。
無煩惱障則破分段生死，無所知障則破變易生死。故曰無罣礙故無有恐怖。
　　遠離顛倒夢想。顛倒有七種，一、想倒，二、見倒，三、心倒，四、於無常執
常倒，五、於苦執樂倒，六、不淨執淨倒，七、無我執我倒。
　　於後四種倒妄想分別，名想倒。於後四種倒，欲樂、建立、執著，名見倒。於
後四種倒，心生煩惱名心倒。
　　夢想者，於前七種顛倒，妄想取著追求，落入生死輪迴名夢想。菩薩依般若波
羅蜜多，均已遠離。
　　究竟涅槃。於是菩薩究竟契證涅槃。
　　<經>【三世諸佛。依般若波羅蜜多故。得阿耨多羅三藐三菩提。】</經>
　　過去未來現在曰三世，自覺覺他覺行圓滿曰佛。不但過去現在諸佛，依般若波
羅蜜多故成佛，未來諸佛，亦必依般若波羅蜜多成佛。得阿耨多羅三藐三菩提，即
成佛也。
　　阿翻無，耨多羅翻上，三翻正，藐翻等，菩提翻覺。阿耨多羅三藐三菩提者，
翻無上正等正覺。
　　依般若波羅蜜多，則空二我，除二障，了二死。空二我除二障了二死便究竟佛
果，故三世諸佛，皆依般若波羅蜜多，得無上菩提。
　　<經>【故知般若波羅蜜多。是大神咒。是大明咒是無上咒。是無等等咒。】</經>
　　此下至真實不虛，乃總歎般若勝用。妙用無方，神力莫測，能令菩薩及佛得聖
果，故曰大神咒。能破一切眾生無明癡暗，故曰大明咒。
　　永明大師曾言，豎無高蓋曰無上，橫無儔似曰無等等。豎無高蓋者，豎窮三際
也。橫無儔似者，橫遍十方也。故豎窮三際曰無上咒，橫遍十方曰無等等咒。此極
歎般若妙用無方神力莫測，能破無明無暗不照，橫遍豎窮，諸佛菩薩依之得果。
　　<經>【能除一切苦。真實不虛】</經>
　　能除一切苦，還應前文度一切苦厄。一切苦者，分段生死苦與變易生死苦。真
實不虛，勸信起修也。
　　<經>【故。說般若波羅蜜多咒。即說咒曰
　　　　揭帝揭帝　般羅揭帝　般羅僧揭帝　菩提僧莎訶】</經>
　　此是密說般若，故曰般若波羅蜜多咒。
　　僧莎訶，亦作莎婆訶。
　　　　般若波羅蜜多心經句解終
</檔>
