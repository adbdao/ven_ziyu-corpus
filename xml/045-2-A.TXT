<檔>
<篇>佛為勝光王天子說王法經</篇>
<節>佛為勝光天子說王法經句解</節>
　　　　　　　　　　　　　　　　　　　　　　　　　　大唐沙門釋義淨奉詔譯
　　　　　　　　　　　　　　　　　　　　　　　　　　　　　　　釋智諭撰解
<節>釋經題</節>
　　<經>【佛】</經>
　　若通說者，自覺覺他覺滿名佛。若別說者，此佛即指釋迦牟尼佛而言。
　　<經>【為勝光天子說王法經】</經>
　　勝光天子即勝軍王，波斯匿王之譯名。玄奘大師譯為勝軍王，義淨譯為勝光天
子。為憍薩羅國之王，都舍衛城。勝光天子，與佛同日生。
　　釋迦世尊為其說王法經，王法者，王治國之法也。經之一字，梵語修多羅，譯
曰契經。
　　<經>【大唐沙門釋義淨奉詔譯】</經>
　　大唐即中國唐朝。凡出家人，無分佛道外道，總稱沙門。若佛道沙門，於沙門
後加稱釋子。
　　釋義淨，字文明，俗姓張，范陽人。幼年出家，廣探群籍，博古通今。仰慕法
顯玄奘之高風，年十五便萌遊西域之志。
　　受具之後，其志愈堅。唐咸亨二年，時年三十七，方遂出發西域之志。奮勵孤
行，備歷艱辛。
　　周遊鷲峰雞足鹿苑祇林等聖蹟。經二十五年，歷三十餘國。得梵本經律論幾四
百部。並得舍利三百粒。則天朝證聖元年仲夏歸國。天后親迎於上東門外。安置於
佛授記寺。
　　初與實叉難陀，譯華嚴經，後乃自己專譯。曾譯經律論三藏，五十六部二百三
十卷，又別撰殊多。義淨雖遍翻三藏，而偏攻律部，翻譯之暇，以律儀曲授學徒。
　　唐先天二年寂，卒年七十九，今塔在洛京。
　　此「佛為勝光天子說王法經」，即釋義淨所譯。
</檔>
