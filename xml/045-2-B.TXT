<檔>
<篇>佛為勝光王天子說王法經</篇>
<節>佛為勝光天子說王法經句解</節>
　　　　<節>釋經文</節>
　　<經>【如是我聞。一時薄伽梵在室羅伐城逝多林給孤獨園。與大苾芻眾百千人
　　　俱。皆是大阿羅漢諸漏已盡。復與無量菩薩摩訶薩俱。人中大龍一生補
　　　處。】</經>
　　此是證信序，證明此經真實不虛，以六種因緣以為證明。如是者信成就，我聞
者聞成就，一時者時成就，薄伽梵者說法主成就，在室羅伐城逝多林給孤獨園，乃
處成就，與大苾芻下，是眾成就。此六種因緣具足，證明此經真實不虛。
　　如是，佛如是說，非結集經人所說，謂係佛所說真實不虛，足可憑信也。
　　我聞，此經乃佛金口所說，是我親耳所聞，無錯謬也。
　　一時，為佛說經之時。
　　薄伽梵，譯為世尊。佛地論舉六義釋之，即自在義，熾盛義，端嚴義，名稱義
，吉祥義，尊貴義。是說法主。
　　室羅伐城，即舍衛城。逝多林，逝多係太子名，亦翻為祇陀太子。林屬逝多太
子所有，故曰逝多林。給孤獨園，園乃給孤獨長者獻佛者，故曰給孤獨園。
　　與大苾芻百千人俱，出家受具足戒之男眾名苾芻。釋有三義，一、乞士，上乞
法以養慧命，下乞食以養色身，如果只乞食不乞法，便同世間乞兒，不名苾芻。二
、破惡，苾芻出家受具，須破殺盜婬、妄語惡口綺語兩舌七支惡。三、怖魔，苾芻
出家受具，佛眷屬增盛，魔眷屬減少，故魔恐怖。大苾芻之大，有大、多、勝三義
。大者，謂此等苾芻，於小乘有學人中，德望俱尊。多者，謂此等苾芻，博通內外
經典。勝者，謂此等苾芻，知見殊勝，勝過九十六種外道。如是苾芻眾，有百千人
俱。
　　皆是大阿羅漢，阿羅漢乃聲聞極果，譯為應供、殺賊、無生。迴小向大者，謂
大阿羅漢。佛亦稱大阿羅漢，然佛過無不盡德無不圓，與聲聞大阿羅漢不同，佛稱
大阿羅漢者，於生死涅槃二邊無所著名無生，斷盡五住煩惱名殺賊，福被菩薩緣覺
聲聞天人阿修羅鬼畜生地獄等九道，名應供。
　　諸漏已盡，謂欲漏有漏無明漏已盡，已得解脫出三界也。約因言，煩惱為漏，
約果言，生死為漏。此等大阿羅漢，見思煩惱已斷，分段生死已了，故諸漏已盡。
　　菩薩具足稱為菩提薩埵，菩提譯為覺，薩埵譯為有情。故菩薩譯為覺有情。覺
者上求佛道，有情者下化眾生，故上求下化是菩薩行。
　　摩訶薩譯為大，菩薩摩訶薩，乃地上菩薩，如是菩薩摩訶薩無量。
　　人中大龍，是讚歎詞。一生補處，是等覺位。
　　<經>【爾時世尊在一樹下。於勝妙座加趺而坐。於大眾中普為人天。演說自證
　　　微妙之法。所謂初中後善文義巧妙。純一圓滿清淨鮮白梵行之相。】</經>
　　爾時世尊正在樹下為人天大眾說法。演說自證微妙之法，即無上菩提，佛證無
上菩提名自覺，以無上菩提方便化眾名覺他。佛證無上覺，係自性圓顯，不由他得
，如是方名「無上」。若由他得，以上還有師，豈得謂無上？故曰演說自證無上微
妙之法。是故當知，阿耨多羅三藐三菩提，人人性中自具，不須外求，自性以外，
並無一法可得。自性圓顯，便名成佛。自性被煩惱業所障，便名眾生。佛是已圓顯
自性之眾生，眾生是自性未顯之佛。佛已如此成佛，眾生當來亦必如此成佛。
　　初中後善文義巧妙。無上菩提，即實相一諦，亦曰一佛乘。佛以大悲方便，將
一乘教法方便說三，乃有聲聞、緣覺、菩薩三乘。聲聞法曰初，緣覺法曰中，菩薩
大乘曰後。三乘法皆一佛乘之方便說，一乘開則為三，三乘合則為一。雖以一乘法
方便為三乘人說，而三乘人不知。聲聞人謂佛說聲聞法，緣覺人謂佛說緣覺法，菩
薩謂佛唯說大乘法。其實佛說一佛乘，無二亦無三。故初中後善，文義巧妙。
　　純一圓滿，即一乘教法也。清淨鮮白，梵行之相，係讚此一乘教法。
　　<經>【爾時憍薩羅國王勝光天子嚴駕侍從。出室羅伐往逝多林。欲禮世尊恭敬
　　　供養承事親近。既至林所下車整衣詣大師處。遙見如來坐於樹下為眾說
　　　法。顏貌端正調伏諸根。意樂寂靜住增上定。人中龍象如師子王。亦如
　　　牛王如善智馬人中最上。如白蓮華如池湛寂。如妙高山安處大海。具三
　　　十二相八十種好。如妙金幢形色充遍。亦如白日千光晃耀。如盛月輪眾
　　　星圍遶。】</經>
　　爾時勝光天子，嚴駕往逝多林，欲禮世尊。遙見如來坐於樹下，為眾說法。見
佛端嚴而坐。調伏諸根，意樂寂靜，謂佛三業清淨，定慧巍巍。
　　住增上定，增上者謂定力殊勝也。人中龍象下，歎佛莊嚴如師子王，亦如大白
牛王，如善智馬，人中最上。又如白蓮華，白蓮華梵文芬陀利，此華出阿耨達池，
人間無有。又如池水湛寂，讚其希有也。
　　如妙高山，安處大海。妙高山即須彌山，此山金銀琉璃玻璃四寶所成，出海八
萬四千由旬，勝過一切諸山。
　　具三十二相，八十種好以下，總讚佛端嚴無比。三十二相者，一、足安平，二
、千輻輪，三、手指纖長，四、手足柔軟，五、手足縵網，六、足根滿足，七、足
趺高好，八、如鹿王，九、手過膝，十、馬陰藏，十一、身縱廣，十二、毛孔生
青色，十三、身毛上靡，十四、身金色，十五、常光一丈，十六、皮膚細滑，十七
、七處平滿，十八、兩腋滿，十九、身如師子，二十、身端直，二十一、肩圓滿，
二十二、四十齒，二十三、齒白齊密，二十四、四牙白淨，二十五、頰如師子，二
十六、咽中津液得上味，二十七、廣長舌，二十八、梵音深遠，二十九、眼色紺青
，三十、眼睫如牛王，三十一、眉間白毫，三十二、頂肉髻。
　　八十種好者，一、無見頂，二、鼻高不現孔，三、眉如初月，四、耳垂輪，五
、身堅實如那羅延，六、骨際如鉤鎖，七、身一時迴旋如象王，八、行時足去地四
寸而現印文，九、爪如赤銅色，薄而潤澤，十、膝骨堅而圓好，十一、身清淨，十
二、身柔軟，十三、身不曲，十四、指圓而纖細，十五、指文藏覆，十六、脈深不
現，十七、踝不現，十八、身潤澤，十九、身自持不逶迤，二十、身滿足，二十一
、容儀備足，二十二、容儀滿足，二十三、住處安無能動者，二十四、威振一切，
二十五、一切眾生見之而樂，二十六、面不長大，二十七、正容貌而色不撓，二十
八、面具滿足，二十九、唇如頻婆果色，三十、言音深遠，三十一、臍深圓好，三
十二、毛右旋，三十三、手足滿足，三十四、手足如意，三十五、手文明直，三十
六、手文長，三十七、手文不斷，三十八、一切惡心眾生，見之和悅，三十九、面
廣而好，四十、面淨如滿月，四十一、隨眾生意，和悅與語，四十二、毛孔出香氣
，四十三、口出無上香，四十四、儀容如獅子，四十五、進止如象王，四十六、行
如鶴王，四十七、頭如摩陀那，四十八、一切聲分具足，四十九、四牙白利，五
十、舌色赤，五十一、舌薄，五十二、毛紅色，五十三、毛軟淨，五十四、眼廣長
，五十五、孔門相具，五十六、手足赤白如蓮華色，五十七、臍不出，五十八、腹
不現，五十九、細腹，六十、身不傾動，六十一、身持重，六十二、身大，六十三
、身長，六十四、手足軟淨滑澤，六十五、四邊之光長一丈，六十六、光照身而行
，六十七、等視眾生，六十八、不輕眾生，六十九、隨眾生之音聲，不增不減，七
十、說法不著，七十一、隨眾語言而說法，七十二、發音應眾聲，七十三、次第以
因緣說法，七十四、一切眾生觀相不能盡，七十五、觀不厭足，七十六、髮長好，
七十七、髮不亂，七十八、髮旋好，七十九、髮色如青珠，八十、手足為有德之相
。
　　以上見於大正藏第四十六冊，法界次第初門卷下之下。另大正藏第三十冊，菩
薩地持經卷第十菩薩地持畢竟方便處建立品第五，亦總明八十種好，謂咽上二十好
，咽下六十好，請讀者參考。
　　如妙金幢形色充遍下，總讚也。
　　<經>【時王見已生大歡喜。身毛遍豎得未曾有。灌頂大王有五盛事。所謂如意
　　　髻珠白蓋白拂。寶履寶劍悉皆棄捨。著常人服從以大臣。安詳正念諸根
　　　寂靜。偏露右肩整理衣服。曲躬合掌至世尊所。禮佛雙足布上妙華燒眾
　　　名香。為供養已右繞三匝退坐一面。】</經>
　　時波斯匿王見佛相好光明，生大歡喜。天竺國王即位時，以牛角盛四大海水，
而灌其頂表示祝賀，故曰灌頂王，此處即指波斯匿王也。王即捨其如意髻珠、白蓋
、白拂、寶履、寶劍。換穿常人服飾，由大臣陪同，徐步正念，曲躬合掌至世尊所
。禮佛足已，上香供養。右繞三匝，退坐一面。
　　<經>【時勝光王從座而起。如常威儀合掌向佛。作如是言。惟願大師。開悟於
　　　我。善教於我為國主法。令於現在恒受安樂。命終之後當生天上。乃至
　　　菩提善心相續。佛告大王。善哉善哉。當一心聽甚為希有。孰能致問求
　　　勝資糧。當順法行蠲除惡事。何以故。大王。若王大臣。捨其善法行惡
　　　法者。於現世中人所輕鄙。不敢親附咸生疑惑。常見惡夢多有怨家後生
　　　懊悔。命終之後墮地獄中。大王。若王大臣。遠離惡法修善法者。於現
　　　世中人所欣仰。皆來親附不生疑惑。常見好夢能除怨敵無復追悔。命終
　　　之後得生天上。乃至菩提證真常樂。】</經>
　　時勝光王請問於佛，為王治國之法。俾令現在國泰民安恒受安樂，命終後當生
天上，乃至菩提成就佛道，令此善心相續。
　　佛先讚歎，然後解<答>答。</答>孰能致問求勝資糧，言若有人致問於佛，求於勝資糧，
則當順善法，蠲除惡事。如果國王大臣，捨善行惡者，於現世中，人所輕鄙，皆不
敢親近，而生二心疑惑。彼行惡事之國王大臣，亦常見惡夢，多諸怨家，生後悔心
。命終後，墮地獄中。
　　大王！若國王大臣修於善法，於現世中，人皆親附，彼國王大臣不見惡夢，常
見好夢，能除怨敵。命終生天，乃至成佛證真常樂。
　　<經>【大王。譬如父母憐愛諸子。常願安隱令無惱害。遮其惡行勸修善業。大
　　　王。為天子者亦復如是。於諸臣佐乃至國人僕使之類。咸以四攝而恩育
　　　之。布施愛語利行同事。時彼人王。能於國界廣作如是大饒益已。成就
　　　二種利益之事。云何為二。王如父母愛念無差。國人如子並懷忠孝。】</經>
　　大王！譬如父母愛兒，常令安樂無惱，止惡修善。天子愛其臣佐人民，亦復如
是。皆以四種攝法，而恩育之。四攝法者，一、布施攝，以布施為方便，攝眾生歸
道。二、愛語攝，言語真實，利益眾生，令生歡喜，攝眾向道。三、利行攝，菩薩
化眾，令離惡行善。四、同事攝，菩薩乘大悲願，降同眾生，令其離苦。菩薩導引
眾生，德業增進，示與己同，令眾得樂。
　　時彼國王，能作如是饒益者，則成就二種利益事。一者王如父母愛其國人，二
者國人如子忠孝其王。
　　<經>【復次大王作天子者情懷恩恕。薄為賦斂省其傜役。設官分職不務繁多。
　　　黜罰惡人賞進賢善。不忠良者當速遠離。順古聖王勿行刑戮。何以故。
　　　生人道者勝緣所感。若斷其命定招惡報。】</經>
　　復次大王，作國王者，應情懷恩恕。情懷恩恕者，心存恩厚寬恕也。薄賦斂省
傜役，賦者田稅，斂者稅收，傜者國家徵人民之勞役，役者國家徵人民之兵役。
　　設官分職不務繁多。以官多必擾民也。黜罰惡人，賞進賢善。黜者擯除惡人，
獎賞勸進賢善。遠離不忠良者，順行古聖王之仁政。勿行殺戮之刑，因為眾生生於
人道，皆過去善根勝緣所感。故若斷其命，定招惡報。
　　<經>【大王。常當一心恭敬三寶。莫生邪見。我涅槃後法付國王大臣輔相。當
　　　為擁護勿致衰損。然正法炬轉正法輪。盡未來際常令不絕。若能如是依
　　　教行者。則令國中龍王歡喜風調雨順。諸天慶悅豐樂安隱災橫皆除率土
　　　太平。王身快樂永保勝位。福力延長無復憂惱增益壽命。現在名稱遍滿
　　　十方。外國諸王咸共讚歎。某(其)國天子仁讓忠孝。以法教化拯恤黔黎
　　　。於諸國中最為第一。我等今者咸當歸伏此大法王。捨身之後得生天上
　　　。受勝妙樂乃至菩提。】</經>
　　前說世間為王行政，應為善去惡，順古聖王，勿行刑戮。今言恭敬三寶，莫生
邪見，佛滅後國王大臣輔相等，應護持佛法，點燃正法炬，轉正法輪。
　　何為正法？金剛般若云，離一切相，即一切法，是為正法；諸法實相，實相無
相，是為正法，故於相離相是為正法。華嚴云：「正法性遠離，一切言語道，一切
趣非趣，悉皆寂滅相。」云何修習正法？不取於相，如如不動，即修正法。
　　佛囑勝光天子，國王大臣，應盡未來際，護持正法。若能如是，則國中風調雨
順，災橫皆除。率土太平，率土是全國境內太平也。全國太平，則王保勝位，福力
延長。現在即名聞十方，外國諸王讚歎。
　　「某」國應為其國天子仁讓忠孝，以正法教化人民。拯恤黔黎，黔黎即百姓，
於是四方歸伏，諸國中第一。捨身後生天上，受勝妙樂。乃至菩提，乃至成佛也。
　　<經>【復次大王。一切諸法體性空虛無常滅壞。譬如有人於夜夢中見好園圃。
　　　山河人眾茂林清泉。堂舍樓閣皆可愛樂。及其睡覺一無所見。】</經>
　　復次大王！一切世間諸法，體性空苦無常滅壞，如幻皆假。譬如有人夢中所見
，及其睡夢覺醒，一無所見。
　　<經>【大王當知。所紹王位及以壽命。諸有勝樂自在尊貴。五欲歡娛象馬車步
　　　。父母兄弟男女妃后。所有國人乃至臣妾。金銀珍寶衣服飲食及諸庫藏
　　　。命終之際悉皆棄捨。此等眾事皆是無常滅壞之法。事難保守體是動搖
　　　終歸離散。可怖畏處能生苦惱。無我我所亦無主宰。常應觀察勿為放逸
　　　。】</經>
　　大王當知，王位壽命，自在尊貴，五欲之樂，象馬車步四種兵，父母兄弟及諸
妃后，國人臣妾，金銀珍寶，衣食庫藏等。皆無常滅壞之法，事難保守，命終之際
，終歸離散，皆當棄捨。
　　可怖畏處，言世間無常終歸滅壞，能生苦惱。大王當知，諸法無我無我所，亦
無主宰。眾生執著有我，而生主宰想，不知於生死中不得自在，實無主宰。大王！
常應如是觀察，勿為放逸。
　　<經>【復次大王。譬如大樹初生葉華次當結實。果既熟已漸當墮落。青葉次黃
　　　後悉零墜。終至皆盡唯有空樹。其樹乾枯有大火至。熾然猛焰不久燒盡
　　　。】</經>
　　大樹喻，仍說明世間無常。
　　<經>【復次大王。譬如日月有大威力具大光明。能令黑闇悉皆除盡。此亦不久
　　　終歸磨滅。大王。如是當觀無常無我滅壞之事應生怖懼。而作國王當以
　　　法化勿行非法。常修眾善不隨惡行。】</經>
　　復次大王！日月雖明，亦不能久，終歸磨滅。日照晝不能照夜，月照夜不能照
晝，晝夜無常不能常明。
　　是故大王！當觀無常，應生怖懼。既為國王，當以正法化世，勿行非法。當修
眾善，不隨惡行。
　　<經>【復次大王！譬如四面各有大山從四方來。堅固一段無有空缺。上陵大虛
　　　下磨地界。於中所有草木叢林及諸生類。無一飛走能得免者。無有壯夫
　　　而為拒敵。亦無能以咒藥財物可令迴去。大王。人間四山亦復如是謂老
　　　病死及以失勢。大王。老若來時令人衰悴疾病若至能生苦惱。死期現前
　　　必當命斷。勢若失時滅其威力。】</經>
　　復次大王！譬如四面各有大山，山勢起伏，一段段堅固而無空缺。下從地起，
上摩太虛，表其高也。所有草木叢林飛禽走獸，無不依山而居，此者表其廣也。壯
士有力，不能拔山，咒藥財物，不能令山避去。
　　大王！人間亦有四山，即老、病、死、失勢。老則令人衰悴，病則令人生苦，
死則令人斷命，失勢時則滅其威力。大王當慎觀察，老病死失勢四山，人所不免。
慎勿放逸，當勤修道。
　　<經>【復次大王。如師子王駿疾多力爪牙鋒利。入鹿群中隨意取食無能為礙。
　　　此諸獸類被他所愶無有自在。大王當知。一切眾生被死箭射。無有豪強
　　　無歸無護。命欲斷時。骨節離解血肉乾燥。口不能言手足撩亂勢力都盡
　　　。涎唾便利遍污其身。眼等六根悉皆閉塞。喉中氣逆　飲食不通。念念
　　　之間後識將盡。無始時來生老病死。苦海流轉隨業而去。即於此時命根
　　　將斷。隨所作業皆悉現前。】</經>
　　如獅子王脅迫群鹿，諸獸不得自在。眾生為死所逼，亦復如是，諸豪強不免於
死，死神至時，無歸無護。眾生命欲斷時，骨節離散，血肉乾竭，口不能言，手足
紛亂，涎唾便利污身，六根漸壞，氣逆不能飲食，念念之間神識不繼即將離身。當
爾之時，被無始時來生老病死諸苦，隨業流轉。此時命根將斷，一生所造善惡業，
皆悉現前。
　　<經>【琰摩(魔)使人甚可怖畏。黑闇長夜無能違逆。出入之息溘然而盡。獨行
　　　無侶所向慞惶。捨此人間趣於後世。將墜大坑入深闇處。惟涉險道無復
　　　資糧。業風所吹不知前路。爾時厄難無別歸依。於此時中隨業受報。】</經>
　　琰摩應為琰魔，閻羅王也。
　　閻羅王所使鬼卒，甚可怖畏。一墮陰曹，黑暗長夜無能違拒。出入息溘然而盡
，入於陰間，獨行無侶，亡者所向慞惶，捨人間趣向後世。大坑者地獄也，將墮地
獄深暗之處。亡者死後，惟涉險道，無復資糧。業風所吹，迷失前路。爾時唯有厄
難，無歸依處，隨業而受報也。
　　<經>【大王。有陀羅尼名曰勝幡。若人先時曾受持者。於生死中能為善伴共相
　　　救護。大王善聽。我今為說。咒曰南謨釋迦牟奈曳　怛他揭多也　阿羅
　　　帝三藐三勃陀也　怛姪他唵苫●苫●　薩婆波跛　羅苫末泥莎訶】</經>
　　佛說勝幡陀羅尼。
　　<經>【佛告大王。此陀羅尼諸佛所說於日日中清淨澡漱常誦七遍。有大威神能
　　　為救濟。如遭極寒遇炎火聚。如大熱時得清冷水。盛夏尋路逢好樹陰。
　　　如渴遇清泉。如飢得美食。如病蒙咒藥又復遇良醫。如怯怖人得強壯伴
　　　。大王。如是有福之人臨欲死時。有好瑞相而為導引。大王。於此時中
　　　唯有善法。共相護念為作歸依。惟此陀羅尼善能救濟。是故大王。常當
　　　日日誦此神咒。能得消除一切罪障。復能生長無量福因。當善觀察無常
　　　滅壞究竟空無。於死門中生大恐怖。以善化世莫行惡法。常修福業起大
　　　慈悲。何以故。然於此身常所愛護。供以名廚上妙飲食。隨時偃息無憂
　　　自在。雖受如是殊勝之樂終歸不免。臨死之際飢火來逼乏食而死。】</經>
　　佛告大王！此陀羅尼，諸佛所說，日日常誦七遍，如極寒遇火，熱時得清冷水
，夏日路逢樹蔭，渴遇清泉，飢得美食，病遇良醫良藥，恐怖時得強壯伴。
　　大王！有福之人命欲終時，現好瑞相而為導引，此時唯有善法為作歸依，唯此
陀羅尼善能救濟。是故大王！當日日誦此神咒，能除一切罪，生無量福。
　　當善觀察世間無常滅壞畢竟空無，人生畢竟當死，於死應生恐怖。所以應以善
法化世，莫行惡法，常修福業，行大慈悲。
　　大王當知，若只知愛護此色身，名廚飲食，以自在故，得隨時偃臥安息。雖受
如是種種安樂，終歸不免一死。臨死之際，乏食而死。
　　<經>【復次大王。所著衣服皆是微妙。迦尸白疊錦綺綾羅。涼燠順時任情受樂
　　　終歸不免。臨死之際。委臥床席迴轉隨人。垢膩縈身衾裳霑體。能令見
　　　者生可惡心。】</經>
　　復次大王！所著衣服甚好微妙，迦尸白錦綺綾羅。迦尸係一種竹名，可能是
一種名貴的竹器。白是白色的細毛布。錦綺綾羅，此土皆有。
　　涼燠即冷暖也，冷暖適時，任情受樂，終不免命終。臨命終際，委臥床蓆，任
人擺佈。穢物遍體，令人生惡。
　　<經>【復次大王。平生之日澡浴嚴身。塗香末香種種莊飾。熏香遍馥頂繫花鬘
　　　。設受如此上妙樂具終歸不免。漸將變壞復本形狀臭穢現前。澡沐塗香
　　　並皆虛設。】</經>
　　復次大王！生時澡浴塗香，終不免一死。死時臭穢現前，澡塗等於虛設。
　　<經>【復次大王。多處內宮婇女圍繞。管絃代發歌舞隨情。以樂送時不聞憂事
　　　終歸不免。死苦來迫懷怖而終。】</經>
　　復次大王！生時內宮婇女，聲色隨情，以樂打發時間。然終不免一死，死時懷
怖而終。
　　<經>【復次大王。所居宮殿種種莊嚴。戶牖通寒溫適節。暢情終日受樂通宵
　　　。室燎明燈多諸婇女。籠散馥名花遍布。七寶莊校所臥之床。氈褥重
　　　敷并安偃枕。恣意而臥無復憂勞。及其業盡終歸不免。身亡之後送往寒
　　　林置之空野。屍骸爛潰膿血橫流。骨肉分張人皆鄙賤。被諸狐狼梟鵰
　　　鷲之所食。悲哉此身卒至於此。】</經>
　　復次大王！所居莊嚴，受樂通宵，明燈婇女，馥郁名花，七寶莊校，枕褥安適
，恣意而臥。然業盡命終，送往寒林。骨肉潰爛，被狐狼（鴟）梟之所爭食。悲
哉！此身卒至於此。
　　<經>【復次大王。嘉晨令節嚴駕出城。往詣芳林縱情遊賞。象馬車步前後陪隨
　　　。意樂乘騎無不遂念。諸臣侍從雉扇嚴儀。幰帳高懸復持金蓋。鼓樂並
　　　奏鈴鐸和鳴。人皆敬奉如天帝釋。若福命盡琰摩使來。收錄精神將至王
　　　所。隨分判斷無能免者。惟有殘骸置之於地。父母妻子及以國人。咸共
　　　悲號推(椎)胸懊惱。靈輿送殯詣彼屍林。或燒或埋或沈於水。飛禽走獸
　　　魚鱉黿鼉。聞其肉氣爭來食。骨成塵粉與地無殊。大王當知。一切眾
　　　生稟識之類悉皆如是。終為無常之所滅壞。體難保信念念遷移。諸煩惱
　　　身無可愛樂。誰有智者不生厭離。】</經>
　　復次大王！佳節良辰，嚴駕出遊，四兵隨從，臣侍嚴儀，幰帳高懸，車有圍幔
者曰幰。復持金蓋，其傘蓋以金嚴飾。鈴鐸和鳴，大鈴曰鐸。人皆敬奉，如天帝釋
。
　　一旦福盡命終，琰魔鬼使驟至，閻羅王隨其罪分判斷，無可避免。惟留屍骸，
父母妻子國人，咸共悲號。推胸懊惱，應為椎胸懊惱。送往屍陀林，或燒或埋或沈
於水中。禽獸魚鱉，爭食其肉。骨成塵土，與大地無異。
　　大王當知，一切眾生，悉不能免，終為無常滅壞。此身雖保，不可信賴，念念
遷移。所以此煩惱身，無可愛樂。有智之人，其誰不生厭離？
　　<經>【是故大王當觀如是身為患本無常所隨。鎮被死王之所驅逼。知是事已當
　　　為法王。不應恣情起貪瞋癡行於惡事。何以故。大王。我不說有愚癡。
　　　凡夫於五欲境色聲香味觸。恒多積聚常樂親近。如是之人能生厭足。大
　　　王。誰於欲境能發厭心。謂賢聖人起勝智慧。現在前時方生厭足。漸當
　　　遠離證妙涅槃。】</經>
　　是故大王！當觀身為患本，為無常所隨逐，鎮者常也。常被死神之所驅逼。
　　故知此事已，莫戀世王，當為法王。法王者，不為情念所驅使。所以不應恣情
起貪瞋癡，行於惡事。
　　大王！我過去不是曾說凡夫愚癡嗎？凡夫染五欲境，色聲香味觸。不知修善，
常樂積聚親近五欲。如是之人，若於五欲境，能生厭足生厭離心，則為賢聖。誰於
欲境生厭離心，誰便是賢聖人，起勝智慧。如果五欲境現在其前時，能生厭足心，
當漸漸遠離五欲，證妙涅槃。
　　<經>【爾時勝光天子。聞佛為說安隱自身。長保國位利益含識。名聞十方當得
　　　生天受勝妙樂。深心喜慶得未曾有。合掌恭敬一心瞻仰。白佛言。世尊
　　　。如來大慈。為說如是微妙法義。我今頂戴常願流通。舉國諸人皆令誦
　　　習。】</經>
　　爾時勝光天子，聞佛為說可安樂自身，可長保國位，可利益有情，可名聞十方
，可生天上之道，心大歡喜，合掌白佛言，世尊！如來為說妙法，我當頂戴流通，
亦令國人誦習。
　　<經>【佛言善哉善哉。大王。前世修因今受勝報。得為天子所願隨心。當如說
　　　行勿為放逸。時勝光天子及諸大眾。皆大歡喜信受奉行。禮佛而去。】</經>
　　佛讚善哉，謂勝光天子，前世修因，今受勝報。當如佛說而行，勿為放逸。勝
光天子及諸大眾，皆大歡喜，禮佛而去。
　佛為勝光天子說王法經句解終
</檔>
