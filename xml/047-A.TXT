<檔>
<篇>華嚴一乘十玄門探玄</篇>
<節>華嚴一乘十玄門探玄</節>
　　　　<節>總釋大羲</節>
　　<經>【明一乘緣起自體法界義者。不同大乘二乘緣起。但能離執常斷諸過等。
　　　此宗不爾。一即一切無過不離。無法不同也。】</經>
　　一乘即是一心，一心生萬法，萬法歸一心，故曰一乘。心外無法，法外無心，
心即是法，法即是心，萬法生滅，覺心不動。猶一水起萬重浪，萬重浪是一水，浪
有起伏，水性不動，既知水性不動，浪何嘗動?
　　一乘緣起，即性起也。性起者，起而無起，無起而起，猶浪起伏宛然，水性不
動湛然，浪即是水，水即是浪。故知浪為水，則起而無起。知水為浪，則無起而起
。
　　既是一乘，故起止皆是自體。一切法無非緣起。故一切法各各界別不同，所以
稱法界。緣起則無性，無性則無界，故法界無界，無界法界，分別而無分別，無分
別而分別，此是自體法界義。
　　大乘二乘緣起，即三乘緣起。三乘緣起與一乘緣起不同，三乘緣起，緣來則聚
p-4
，緣去則散。一乘緣起不然，緣來不聚，緣去不散。何以故？一性常泯，萬相俱寂
故。所以三乘緣起，聚則離於斷過，散則離於常過。故曰但能離執常斷諸過。
　　此宗一乘緣起不爾，一即一切，無過不離，無法不同。猶一水即萬重浪，一起
一切起，一伏一切伏，故無過不離，無法不同。
　　<經>【今且就此華嚴一部經宗。通明法界緣起。不過自體因之與果。所言因者
　　　。謂方便緣修體窮位滿。即普賢是也。所言果者。謂自體究竟寂滅圓果
　　　。十佛境界一即一切。謂十佛世界海及離世間品。明十佛義是也。】</經>
　　今且就此華嚴一部經宗，通明法界緣起不過自體因之與果。法界無界，故法界
緣起即一乘緣起。緣起雖有差別，然緣起無性，分別即無分別，故因亦自體，果亦
自體，故曰法界緣起，不過自體因之與果。
　　所謂因即方便隨緣而起修，方便緣修體證既窮，行位既滿，即普賢是也。普賢
是法界因，十佛是法界果，因與果，同是法界自體。所以果者，即法界自體究竟寂
滅圓果。
　　十佛境界，亦是法界自體，猶水之與浪，故曰一即一切。十佛者：一、正覺佛
p-5
，二、願佛，三、業報佛，四、住持佛，五、化佛，六、法界佛，七、心佛，八、
三昧佛，九、性佛，十、如意佛。（見六十華嚴卷三七離世間品第三三）
　　<經>【問文殊亦是因。人何故但言普賢是其因人耶。答雖復始起發於妙慧。圓
　　　滿在於稱周。是故隱於文殊。獨言普賢也。】</經>
　　<問>問：</問>文殊普賢同是因人，何故獨言普賢為因人呢？<答>答：</答>文殊表智，普賢表行。
雖然始起發於妙智慧，然智慧圓滿，在於稱周之普賢行。是故隱於文殊，獨稱普賢
。
　　云何稱周？以普賢行稱理，故曰稱。一一行周遍法界，故曰周。
　　<經>【亦可。文殊普賢據其始終。通明緣起也。】</經>
　　亦可文殊普賢據其始終，發乎於始，而成乎於終。然始終如一，通明一乘緣起
。無始則無終，無終亦無始，猶路是一條，而有兩端，雖有兩端，而路原是一條。
　　<經>【今辨此因果二門者。圓果絕於說相。所以不可以言說而辨。因即明其方
　　　便緣修。是故略辨也。】</經>
　　今辨此因果二門者，文殊普賢為其圓滿因，十佛境界為其圓滿果也。然十佛境
p-6
界之圓果，絕於言說，不可以言語文字相而辨也。所謂因者，不過明其方便緣修，
是故略辨普賢耳，不可執相而求也。
　　<經>【問不思議法品等亦明果德。何故得於因門說耶。答此等雖是果德。對緣
　　　以辨果。非是究竟圓寂之果。是故與因同一會說也。】</經>
　　不思議法品，是六十卷及八十卷華嚴之入法界品，及唐般若譯之四十卷華嚴之
不思議佛境界品。該品亦明果德，何故於因門說普賢耶？<答>答：</答>不思議佛境界品，雖
明果德，但係對緣辨果，非究竟圓寂之果，所以該品與因同一會說。今明究竟圓寂
之果，所以普賢說為因人。
　　<經>【今約教就自體相。辨緣起者於中有二。一者舉譬辨成於法。二者辨法會
　　　通於理。】</經>
　　今約教法就法界緣起，皆自體因之與果而辨緣起，於中有二，一、舉譬辨成於
法，二、辨法會通於理。舉譬辨成於法，明其相也。辨法會通於理，明其性也。
　　<經>【所言舉譬辨者。如夜摩天會菩薩雲集品說云。譬如數十法增一。至無量
　　　。皆悉是本數智慧故差別也。】</經>
　　p-7
　　舉譬辨成於法者，如夜摩天會菩薩雲集品云，譬如數十法，增一至無量，皆悉
是本數，智慧故差別。
　　此品即八十華嚴昇夜摩天宮品。偈為精進林菩薩所說，原偈為「譬如算數法，
增一至無量，數法無體性，智慧故差別。」
　　意謂十數，由一累進而成，無一則無十，無十亦無一，如是累進，可至無量。
是知一即無量，無量即一，各無體性，無有差別。但以智慧分別故，乃有一與十之
差別。此即是說，法界緣起，本無體性，本無差別。以智慧分別故，乃見其差別相
也。
　　<經>【今舉此十數為譬者。復有二門。一異體門。二同體門。】</經>
　　十數為一，一成十數，復有二門，一、異體門，二、同體門。
　　<經>【就異體門中復有三。一者一中多多中一。如經云。一中解無量無量中解
　　　一。展轉生非實。智者無所謂。此約相說也。二者一即多多即一。如第
　　　七住經云。一即是多多即一。義味寂滅悉平等。遠離一異顛倒相。是名
　　　菩薩不退住。此即約理說也。】</經>
　　異體門中復有三，「三」似為「二」之誤。
p-8
　　一、一中多，多中一。並引經為證，經云，一中解無量，無量中解一，展轉生
非實，智者無所畏。此是約相而言。
　　二、一即多，多即一。引第七住經文為證，經云，一即是多多即一，義味寂滅
悉平等，遠離一異顛倒相，是名菩薩不退住。此是約理而言。
　　<經>【今約十數明一中多多中一者。若順數從一至十向上去。若逆數從十至一
　　　向下來。】</經>
　　約十數明一中多，多中一。若順數從一至十向上去，若逆數從十至一向下來。
從一至十，乃一的因緣成十，如是則十無自性。從十至一，乃十的因緣成一，如是
則一無自性。一與十皆緣起法，無有自性，故展轉生非實。
　　<經>【如一者一緣成故。一中即有十。所以一成故。若無十一即不成。無性緣
　　　成故。一中即有十。所以一成故。二三四等一切皆成也。若一住自性十
　　　即不成。十若不成一亦不成也。】</經>
　　其實所謂一者，乃十中之二三四五六七八九十所緣成也，所以一中即有十，若
無有十，一則不成。何以故？一無自性，由緣成故。據理可知，既一數無性緣成，
由於一成，則二三四等，亦皆無性緣成。由一向上去，乃有二三四乃至十也。若一
p-9
有自性住於自性，則不能成十，故十即不成。十若不成，則一亦不成。以一與十，
皆無性緣成故。
　　<經>【問既其各各無性何得成其一多耶。答此由法界實德緣起力用普賢境界相
　　　應。所以一多常成不增不減也。如維摩經云。從無住本立一切法。又論
　　　云。以有空義故一切法得成也。】</經>
　　<問>問曰：</問>既然各各無性，何得成一成多呢？
　　<答>答：</答>法爾如是，此由法界實德緣起力用，一切法本來無性即緣成，緣成即無性
所致。普賢境界相應者，自體因果，本來如此也。由於法界緣起，無性隨緣，隨緣
無性，自體因果故，所以一多常成而不增減也。
　　引經論為證。維摩詰經云「從無住本立一切法」，無住即無自性也。中論云，
以有空義故，一切法得成。空則無自性，以不住自性故，一切緣起法得成。
　　<經>【問此門攝法界。為盡為不盡耶。答亦有盡義。亦無盡義。何者十中一即
　　　是盡。一中十具說即無盡也。又復知。一中等皆具盡不盡義也。】</經>
　　<問>問：</問>此一中十，十中一法門，攝法界為盡，為不盡呢？答此攝法界，亦有盡義
p-10
，亦無盡義。何以故？十中一則有盡，一中十具足說即無盡。
　　何故如此？因為十中一，一為本數，是故有盡。一中十若具足說，則十百千萬
……十十無盡。
　　再者，既然一中有十，十中有一，如是則一中，及二三四等中，皆有盡不盡義
。
　　<經>【次明一即多多即一者。還同前門中向上去向下來也。如似一即十緣成故
　　　。若一非十十不成也。從上向下來亦如是。十即一緣成故。若十非一一
　　　不成也。】</經>
　　以上明一中十，十中一，次明一即多，多即一。此還同前門，一而十即向上去
，十而一即向下來。
　　若向上去，則一便是十的成就因緣，所以一即十。若一非十，則十便不得成就
。從上向下來，亦復如是。十而一，則十是一的成就因緣。若十非一，一亦不得成
就。
　　<經>【問何但一不成十亦不成。答如柱若非舍爾時則無舍。若有舍亦有柱。即
　　　以柱即舍故有舍復有柱。】</經>
p-11
　　<問>問：</問>為何一不成十亦不成？<答>答：</答>譬如有柱支持，方有舍的存在，無柱的支持，
舍便不能存在，所以若無柱，爾時則無舍。同時若有舍，必是柱的支持。故柱即舍
，舍即柱也。
　　<經>【一即十十即一故。成一復成十也。】</經>
　　既然柱即舍舍即柱，成柱復成舍。是故一即十，十即一，成一復成十也。
　　<經>【問若一即十此乃無有十。那得言一之與十。乃言以即故得成耶。答一即
　　　十即非一者。非是情謂一。所謂緣成一。緣成一者非是情謂一故。故經
　　　云。一亦不為一為欲破諸數。淺智者著諸法。見一以為一也。】</經>
　　<問>問：</問>若一即十，應是有一而無十（似應為：若一即十，應是無一而有十）。怎
得言一之與十？復言以一與十相即，故得成一復成十呢？<答>答：</答>所謂一即十則非一，
十即一則非十。非一非十者，非是情謂之一、十也，是緣成之一、十，緣成無性，
故非一非十，而一而十，是以言一即十，十即一，成一復成十。
　　經云：「一亦不為一，為欲破諸數，淺智著諸法，見一以為一。」
p-12
　　一亦不為一，緣起無性故。為欲破諸數，一切數論法有相有為法，皆以緣起無
性破也。淺智之人取相著法，是以見一執為定一也。
　　<經>【問前明一中十。此明一即十。有何別耶。答前明一中十者。離一無有十
　　　而十非是一。若此明一即十者。離一無有十。而十即是一緣成故。】</經>
　　<問>問：</問>一中十與一即十，有何差別？<答>答：</答>一中十者，離一無十，而十與一有別，
即是無分別而分別。換句話說，一與十無分別，而不壞一十歷然。所謂一即十者，
離一無十，而十即是一。何以故？一與十互相緣成故。依一而成十，依十而成一，
全一即十，全十即一。故離一無有十，而十即是一也。
　　<經>【問若一多要待緣成者。為是同時為是先後耶。答緣成故常同時而先後。
　　　所以然者一即十十即一故常同時。而向上去向下來故有前後也。】</經>
　　<問>問：</問>一與十要待緣成，為是同時，為是先後呢？<答>答：</答>若依緣成，依一而有十，
依十而有一，便是常同時而有先後。何以故？雖常同時，而向上去由一至十，向下
來從十至一，故有先後也。
　　<經>【問既有明先後去來。即是有增減。何名不動本相耶。答雖先後去來而常
　　　不動故。經云。不來相而來也。如一即多而不動一相。如此一相亦非情
p-13
　　　謂一。多亦如是。雖多即一而不壞多相。亦非情謂多。】</經>
　　<問>問：</問>既有先後去來，應有一至十為增，十至一為減，不應言不動一、十之本相
。<答>答：</答>雖有先後去來，皆是隨凡情假相而說，非依理性說也。於理常不動，於事相
常去來。以理約事，則常去來常不動。以事約理，則常不動常去來。例如經云，不
來相而來，即以事約理也。例如虛空不動，而有東方虛空，南西北方四維上下虛空
，乃有去來相，故常不動常去來。
　　故一即多而不動一相，以一相者，緣成無性，故不動也。但此一相，非是凡情
所謂的一相。多即一而不壞多相，亦非凡情所謂的多相。因為一多互相依緣而立，
動一則動多，壞多即壞一。所謂一成一切成，一壞一切壞也。
　　<經>【問此之一多既是緣成不同情謂者。為是本來有此一多。為是始有耶。答
　　　今本有不有者。為欲就智辨本有。為自就一多體辨耶。若自就一多體辨
　　　不論智者。體即息諸論道。同於究竟圓果離說相故。今若辨一多者約智
　　　說也。如經云智慧差別故。又云智者無所畏。故約智說一多也。】</經>
　　<問>問：</問>一多既是緣成，不同凡情見者，為是本有一多？為是始有一多呢？<答>答曰：</答>
當知一多，本有不有，何以故？諸法緣成無性故。
p-14
　　汝欲就智慧辨本有？為欲就自體性之一多辨本有呢？若就自體性之一多辨本有
，而不論智慧。則體性一道清淨無有分別，便息諸言論之道。因為自性究竟圓滿果
德，離言說相故。今辨一多相者，是約智慧分別而說也。
　　經云，智慧差別故。以智慧差別，所以分別一多也。經又云，智者無所畏。智
者於無分別中，分別一切法，雖分別一切法，而實無分別。故約智分別說，乃有一
多也。
　　<經>【問若約智故其本有者。以智照故本有。答如室中空。開門見時此空即是
　　　本有。如涅槃經見佛性已即非三世攝。】</經>
　　<問>問：</問>若約智故「辨」其本有者（文中似漏一辨字），應是以智故，辨本有也。
既以智照故本有，應是有本有。
　　答意是說明「本有非有」。<答>答：</答>譬如室中空，本非一非多，開門見此空時，謂
此空即是本有。其實空性非一非多，空性隨緣，假現一多。此所謂以有空義故，一
切法得成。而此空性，非一多攝。如涅槃經云，見佛性已，非三世攝。
　　<經>【問亦得是始有以不。答見時如言有。不見不言有故亦名始有。】</經>
p-15
　　<問>問：</問>可否見空時，謂是始有呢？<答>答：</答>如果見時言有，不見時言不有，故亦名始
有。
　　當知，見時言有，不見時言不有，乃凡情見也。若以理推求，本有非有，既然
非有，焉有始有？
　　<經>【問若一多之體由智照故。即通本有及本不有者。此智照時得通有照不照
　　　以不。答本有故智即非照。本不有故由智。故照明知亦通照不照。一切
　　　諸法例如此也。】</經>
　　<問>問：</問>若一多之體，由智照故，通本有及本不有者，然則此智照，亦通有照有不
照否？<答>答：</答>若照見本有時，則智非如理之照，故曰智即非照。若照見本不有，一切
法本空，是智如理照也。故知此照，亦通有照有不照也。智照者如理，不如理者，
非智照也。文中應為「本不有故，由智故照。」
　　一切諸法例如此者，總結全文。明異體門竟，以下明同體門。
　　<經>【二明同體門者還如前門。相似還明一中多多中一。一即多多即一。】</經>
　　二明同體門。先示原則，仍用一中多，多中一，一即多，多即一之原則。
　　<經>【今就一中門說者。還明向上去向下來。其中逆順各具十門。】</經>
p-16
　　就一中多多中一門，仍依向上去、向下來說明。逆順各具十門者，順數從一至
十，逆數從十至一，故曰各具十門。
　　<經>【今略舉其始終。約十一而說者。如似一中十緣成故。若無十一不成二三
　　　亦如是。十即一亦如是。】</經>
　　略舉其始終者，謂一與十互為因緣而成也。一為緣成乎十，則一為始十為終。
十為緣成乎一，則十為始一為終。
　　約十一為例而說者，像一中十，一是由十所緣成故。如果無十，一則不成。其
餘二三四……等，亦復如是。十中一的道理，亦復如是，十是由一所緣成。
　　<經>【問此同體門中。與前異體門中有何別耶。答前異門言一中十者。以望後
　　　九故名一中十。此門言一中十者。即一中有九故言一中十也。】</經>
　　<問>問：</問>異體門與同體門，有何不同？<答>答：</答>異體門中，所謂一中十者，是對其餘二
三四……等九，以言一中十也。今此同體門言一中十者，謂一中即有九，不對其餘
九數，故謂同體也。
　　<經>【問若一中即有九者。此與前異體門一即十有何別耶。答此中言一有九者
p-17
　　　。有於自體九而一不是九。若前別體門說者一即是彼異體。十等而十不
　　　離一。】</經>
　　<問>問：</問>既然一中有九者，與異體門一即十，有何差別呢？<答>答：</答>今同體門中言一有
九者，是有於自體九，而一卻不是九。
　　理由是這樣的，諸法隨緣起，乃有一與十之差別，故一不是九。然隨緣無自性
，故為同體。同體者，一與二三四……等，皆自體差別也。換句話說，無性是自體
，隨緣是差別，無性即是隨緣，故是自體差別也。
　　別（異）體門說一即十者，謂一即是彼異體二三四乃至十等，而十等不離一也
。以一與十互相緣成故，所以十等不離一。
　　<經>【問一中既自有九者應非緣成義。答若非緣成豈得有九耶。】</經>
　　<問>問：</問>一中自有九者，應該不是緣成義。<答>答：</答>緣成方有一切法，若非緣成，則其
餘九數，豈得有耶？
　　<經>【問一體云何得有九。答若無九即無一。】</經>
　　<問>問：</問>一體云何有九？<答>答：</答>如果無九，一亦不成。
　　因為一體無性能隨緣，隨緣故有一切法。如果一體不能有九，既然無九，當是
p-18
亦無一。何以故？九者由一組成故。
　　<經>【次明同體門中一即十者。還言一者一緣成故一即十。何以故若十非一一
　　　不成故。一即十既爾。一即二三亦然。逆順各十門亦然。】</經>
　　前明同體門中，一中十義，次明同體門中，一即十義。同體門一即十者，還如
前言，「一」者，乃二三四乃至十，一一緣所成，故曰一即十。
　　何以故？因為諸法緣成，若非二三四……十等緣起，一不成故。一即十既然如
此，同理可知，一即二三四等亦然。至於逆數從十至一，順數從一至十，亦皆互相
緣成。
　　<經>【問此中言自體一即十者。與前同。體一中十有何別耶。答前明同體中有
　　　十而一非是十。此明一即十而一即是十以為異也。】</經>
　　<問>問：</問>此言自體一即十者，與同體一中十，有何差別？<答>答：</答>前言同體一中十（文
中同體下，漏缺「一」字，應為「前明同體『一』中有十」），係謂一非是十。此
言一即十，而一即是十也。是以為異。
　　<經>【問此明一體即十。為攝法盡以不。答隨智差別故亦盡亦不盡。何者如一
　　　若攝十即名為盡。若具說即無盡。】</經>
p-19
　　<問>問：</問>此言一體中即有十，是攝法盡呢？還是攝法不盡？<答>答：</答>隨各人智慧差別，
故亦盡亦不盡。若人執著，謂一攝十而已，是則有盡。若人具說，了達十十無盡，
十而百，百而千，千而萬，乃至無量，便是無盡義。
　　<經>【問為自門無盡。為攝餘門亦無盡耶。答一無盡餘所無盡。若餘不盡一亦
　　　不盡。若成一一切即成。若不成一一切不成。】</經>
　　<問>問：</問>所謂無盡者，為是自門無盡，抑攝二三四……等餘門無盡？<答>答：</答>一無盡，
餘二三四等亦無盡。若餘不盡，一亦不盡。因為一攝十十無盡，其餘二三四……等
，亦攝十十無盡。故若餘二三四……等不盡，一亦不盡。何以故？一乃至十，皆緣
成故，一成一切成，一不成一切不成。因為一即一切，一切即一故。
　　<經>【是故此攝法即無盡。復無盡成一之義。於三四義由若虛空。即是盡更不
　　　攝餘。故名無盡故亦攝盡不盡也。】</經>
　　因為一與十互攝互入重重無盡，同時「十」「百」「千」「萬」等亦復無盡。
是故此攝法，即無盡復無盡，以一切法無盡緣起故。所以成一之義，於二三四義亦
成。若依緣起無性如虛空者，即是盡義，更不攝餘。以緣起無性，無性緣起，攝入
p-20
無盡故，所以名無盡者，亦攝盡不盡義也。以緣起無性，雖是盡義，而無性乃成無
盡緣起，故名無盡者，亦攝盡不盡也。
　　<經>【問既言一即攝盡者。為只攝一中十亦攝他處十。答攝他十亦有盡不盡義
　　　。何以故離他無自故。一攝他處即無盡而成一之義。他處十義如虛空故
　　　有盡。上明舉十數為譬說竟。】</經>
　　<問>問：</問>既言一攝餘盡者，為是只攝一中十盡呢？抑亦攝一以外他處十盡？<答>答：</答>攝
他處十亦有盡不盡義。何以故？一切法互相緣起得成故，所以離他則無自。是以此
一，攝他處無盡，方成一之義也。若論他處十義無性如虛空者，則有盡也。
　　以上舉十數為譬解說竟。
　　<經>【此下明約法以會理者凡十門
　　　 　 一者同時具足相應門（此約相應無先後說）
　　　　　二者因陀羅網境界門（此約譬說）
　　　　　三者秘密隱顯俱成門（此約緣說）
　　　　　四者微細相容安立門（此約相說）
p-21
　　　　　五者十世隔法異成門（此約世說）
　　　　　六者諸藏純雜具德門（此約行行）（應為此約行說）
　　　　　七者一多相容不同門（此約理說）
　　　　　八者諸法相即自在門（此約用說）
　　　　　九者唯心迴轉善成門（此約心說）
　　　　　十者託事顯法生解門（此約智說）】</經>
　　約法會理，凡舉十門。一一門皆可入華嚴玄海。
　　<經>【就此十門亦一一之門皆復具十會成一百。所言十者。一者教義。二理事
　　　。三解行。四因果。五人法。六分齊境位。七法智師弟。八、主伴依正
　　　。九逆順體用。十隨生根欲性。】</經>
　　此一一門，復具一、教義，二、理事，三、解行，四、因果，五、人法，六、
分齊（際）境位，七、法智師弟，八、主伴依正，九、逆順體用，十、隨生根欲性
等十種，會成一百。
　　<經>【所言教義者。教即是通相別相三乘五乘之教。即以別教以論別義。所以
　　　得理而忘教。若入此通宗而教。即義以同時相應故也。】</經>
p-22
　　教義者，所謂教，即是言教。所謂義，即義理也。
　　教有通相別相之不同。別相例如三乘教、五乘教等。三乘五乘，以其教有別，
故其論義亦別。教者所以顯理，理者所以成教，故得其理而教可忘矣。今此一乘教
，乃為通相。若入此通宗，即教即義，以教義同時相應故。不同三乘五乘，教別義
亦別。
　　<經>【第二理事者。若三乘教辨即異事顯異理。如諸經舉異事喻異理。若此宗
　　　即事是理。如入法界等經文是體。實即是理相彰即是事。】</經>
　　理事者，以三乘教辨於理事，便是即異事顯異理。例如諸經中，舉異事譬喻異
理者是。例如舉苦為喻明集理，舉修道喻明滅理。此因明此果，彼因明彼果。若此
一乘圓宗，即事是理，更無分別。因為一切事相，同是一性故，猶如一切浪，同是
一水。所以十玄緣起，即是性起。例如入法界品等經文，是理體之實，然相彰即是
事。精彰即是事，應為「相」彰即是事。故理透事表，事達理源也。
　　<經>【第三解行者如三乘說。解而非行。如說人名字而不識其人。若通宗說者
　　　即行即解。如看其面不說其名而自識也。相顯為行。契窮後際為解。】</經>
p-23
　　解行者，依三乘說，解非是行，例如說人名字而不識其人。若依此一乘通宗，
即行即解，例如見其面，雖不呼其名字，而自識其人。
　　是知，解者通其理，行者顯其事。事相顯則為行，於理契窮後際則為解。
　　<經>【第四因果者。修相為因契窮為果。】</經>
　　因果者，行修事相為因，契合窮竟為果。
　　<經>【第五人法者。丈殊顯其妙慧。普賢彰其稱周。明人即法也。】</經>
　　人法者，文殊顯妙智慧，普賢彰稱理周遍。文殊普賢人也，妙慧稱周法也，斯
即明人即法也。
　　<經>【第六分齊境位者。參而不雜各住分位。即分齊境位。】</經>
　　分齊（際）境位者，參和混同而不雜，各住分位，即分齊境位。
　　<經>【第七法智師弟者。開發為師相相成即弟子。】</經>
　　法智師弟者，授者為師，受者為弟，能授能受為智，所授所受為法。開發者，
以法開發其智也。開發為師相，相者相助也。相助有成，即是弟子。
　　<經>【第八主伴依正者。舉一為主餘即為伴。主以為正伴即是依。】</經>
　　主伴依正者，一法為主，餘法為伴，主為正伴為依。
p-24
　　主伴者，舉例言之，如一室千燈，燈光為一。然融合之燈光，彼此互攝互入，
重重無盡。一燈入一燈，一燈入千燈，千燈入一燈，千燈入千燈。故一法為主，餘
法為伴，法法為主，法法為伴，斯謂主伴圓融也。
　　<經>【第九逆順體用者。即是成壞義也。】</經>
　　逆順體用者，逆則壞義，順則成義。逆順成壞者用也，然由體起用，用全歸體
，一而二，二而一。
　　<經>【第十隨生根欲性者。隨緣常應也。如涅槃經云。此方見滿餘方見半。而
　　　月實無虛盈。若此宗明者。常增減而常無增減。以同時相應。】</經>
　　隨生根欲性者，隨眾生根欲性而示現也，故曰隨緣常應。
　　如涅槃經云，月輪在天本無異，然眾生望之，此方見滿，餘方見半，而月體實
無盈虧。
　　以此一乘圓宗明者，一切法常增減，而常無增減。以增減無增減，乃自體同時
相應，猶見月之盈虧然。
　　<經>【然此十門體無前後。相應既其具此十門。餘因陀羅等九門亦皆具此十門
　　　。何但此十門。其中一一皆稱周法界。所以舉十門者成其無盡義也。】</經>
p-25
　　然此同時具足相應等十門，一時具足，體性無有前後。相應（同時具足相應）
既具此十門，其餘因陀羅網等九門，亦皆各具此十門。甚而言之，何止具此十門，
乃至一一門皆稱理周遍法界。所以舉十門者，取其十十無盡義也。
p-26
</檔>
