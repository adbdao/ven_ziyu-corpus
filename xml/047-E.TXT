<檔>
<篇>華嚴一乘十玄門探玄</篇>
<節>華嚴一乘十玄門探玄</節>
　　　　<節>微細相容安立門</節>
　　<經>【第四微細相容安立門者。此就相說。】</經>
　　微細相容安立門，係就法相說。法相有大小方圓穢淨等，皆能相容安立也。
　　<經>【如一微塵。此即是其小相。無量佛國須彌金剛山等即其大相。】</經>
　　例如一微塵即是其小相，無量佛國土須彌山金剛山等，即是其大相。
　　每一小世界，有一須彌山，一佛國土有百億須彌山。金剛山或謂即須彌山，或
謂即鐵圍山。
　　<經>【直以緣起實德無礙自在致使相容。非是天人所作故安立。】</經>
　　緣起實德者，隨緣無性也。以隨緣無性，故能無礙自在，致使一切法相容安立
。此是法性如是，非是天人造作所安立者也。意謂法性如此，非有人以神通力，所
安立者。
　　<經>【如似一微塵中有穢國土。而即於此微塵中具有不可說淨國。在此微塵中
p-43
　　　而於彼穢國不相妨礙。而此淨國之相仍亦不失。】</經>
　　例如於一微塵中，有穢國土，亦有不可說淨國土。以一法攝一切法，一切法入
一法故，淨國土不礙穢國土，而淨國土之相，仍然而不失沒。以穢淨等相，皆緣起
無性，故不相妨礙。
　　<經>【乃至有諸國土尸羅盆幢形三方及四維等國。在此一微塵中常不相妨礙。】</經>
　　乃至諸國土形狀各別，有的國土尸羅盆幢形，有的國土三方形，有的國土四維
形。同在一微塵中，而彼此不相妨礙。
　　尸羅盆幢，不見翻譯。或者尸羅盆幢，即尸羅幢。尸羅幢此譯為玉，以清涼寶
玉，而造之幢也。尸羅譯為清涼，以清涼玉所為之幢，故曰尸羅幢。
　　<經>【故普賢品云。一切諸世界入於一微塵中。世界不積聚。亦復不離散。】</經>
　　故普賢品云，一切世界入於一微塵中，世界不積聚，亦復不離散。
　　<經>【故知。若與普相應能於一微塵中見不可說國土。而不雜亂不增不減。豈
　　　可須彌納芥子將為難事哉。理事等十門安立相容亦如是。】</經>
　　何謂普？普者是一切法互攝互入重重無盡。一入多則多攝一，多入一則一攝多
，多入多則多攝多，攝入重重，是謂之普。
p-44
　　故若與普相應，便能於一微塵中，見不可說國土。而諸國土，不雜不亂，不增
不減。因為一真法界，無形無相而橫遍豎窮，橫遍豎窮而無形無相。是故增一毫則
多，減一毫則少。故於一微塵中，有不可說國土，而不雜亂亦無增減。豈以須彌納
芥子，而為難事也。其餘教義理事等十門，安立相容亦如是。
　　<經>【問此相容門與前因陀羅網門有何別耶。答諸門隱映互相顯發重重（復重
　　　重成其無）盡者。即是因陀羅網門中攝。若諸門一時具顯不相妨礙。即
　　　是相容門中攝。】</經>
　　<問>問：</問>相容門與因陀羅網門，有何差別？
　　當知法界緣起，本無有二，只是所見角度不同，乃有二門差別而已。
　　<答>答：</答>若見一切法，互相隱顯，例如本是一月無有盈虧，然見半時則滿隱，見滿
時則半隱，教義等諸門亦如是。如是重重復重重，成其無盡者，便是因陀羅網門中
攝。若於一見無量，教義等諸門一時俱顯，而不互相妨礙，便是相容門中攝。
p-45
</檔>
