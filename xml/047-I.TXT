<檔>
<篇>華嚴一乘十玄門探玄</篇>
<節>華嚴一乘十玄門探玄</節>
　　　　<節>諸法相即自在門</節>
　　<經>【第八諸法相即自在門者。此約用說。】</經>
　　第八諸法相即自在門，此約用說。
　　約用說者，猶大海起浪，水為其體，浪為其用。約浪而言，萬重浪同是一水，
故萬重浪相即自在。體無差別，而用現差別相，差別即無差別，故一切差別，相即
自在也。
　　<經>【還就約教義理事等十門。】</經>
　　還就約教義理事等十門，亦復差別而無差別，彼此相即自在。
　　<經>【取其三種世間圓融無礙自在。故一即攝一切。成其無盡復無盡。以其無
　　　盡故相即復相入。此約用以說。】</經>
　　三種世間者，眾生世間，國土世間（器世間），智正覺世間。此三種世間，雖
然其用差別，而體性則同。猶如萬重波浪，其相其用各別，而其體性同為一水。故
三種世間，差別而無差別，圓融無礙自在。
p-56
　　故一即攝一切，成其無盡復無盡。猶一水攝一切浪，一切浪同為一水。以一切
浪同為一水故，是以每一重浪皆攝一切浪。於是一重浪攝一切浪，一切浪復攝一切
浪，成其攝入重重，無盡復無盡。以其攝入無盡故，所以相即復相入。猶萬重浪同
是一水，重重浪相即復相入也。故諸法相即自在門者，此約用說也。
　　<經>【問此明其無盡復無盡。相即復相入。與前因陀羅網。及微細相容門有何
　　　差別耶。】</經>
　　<問>問：</問>此明無盡復無盡，相即復相入。與因陀羅網境界門，及微細相容安立門，
有何不同呢？
　　<經>【答如譬說同體門中說者。若就隱映相應互相顯發。重重復重重成其無盡
　　　者。即是因陀羅網門攝。若諸門一時具顯不相妨礙者。是相容門攝。若
　　　就三世圓融無礙自在。相即復相入成其無盡復無盡者。即是此門攝。】</經>
　　<答>答：</答>如譬說同體門，即因陀羅網境界門也。譬說同體門所說者，係就隱映相應
互相顯發，論其重重復重重，成其無盡也。譬如帝網天珠，珠珠相映，此珠攝彼珠
，則彼珠入此珠。彼珠攝此珠，則此珠入彼珠。如是珠珠互攝互入，重重復重重，
p-57
成其無盡也。
　　若論微細相容安立門，則教義理事等諸門，一時具顯，而不相妨礙，即相容門
中攝。
　　如果就眾生、國土、智正覺等三種世間，雖顯用不同，然以同體故，乃得圓融
無礙自在。猶一水起萬重浪，以同為一水故，所以重重浪圓融無礙自在。如此相即
復相入，成其無盡復無盡者，即此諸法相即自在門攝。
　　<經>【問若如是相即復相入成其無盡復無盡者。此乃渾無疆界。何始何終何因
　　　何果耶。答此據法界緣起體性成其無盡復無盡。故先後因果不失。雖不
　　　失先後而先後相即復相入。故成其無盡。】</經>
　　<問>問：</問>若如是相即相入無盡復無盡者，即是渾無疆界。既無分界，何為始何為終
，何為因何為果呢？
　　<答>答：</答>此據法界緣起體性，一即一切，一切即一，故成其無盡復無盡。一即一切
，故體性雖一，而不失先後因果。一切即一，故雖不失先後因果，而先後因果相即
復相入，故成其無盡。
　　例如一水成萬重浪，雖為一水，而不失重重浪先後因果。雖重重浪各有先後，
p-58
然仍是一水，故相即相入，成其重重無盡。
　　<經>【以先後相即復相入故初發心時便成正覺。如前章門。一即一切無盡亦復
　　　無盡。二三亦復爾。】</經>
　　以先後相即復相入，故初發心時便成正覺。
　　例如一水成萬重浪，以萬重浪同是一水故，重重浪相即復相入故，所以初浪便
同最後浪。
　　如前章門者，即如一多相容不同門。如一多相容不同門，一即一切，無盡復無
盡。餘數二三四五等，亦復即一切，無盡復無盡。猶如重重浪同為一水，初浪即同
一切浪，其餘二三四五……乃至重重浪，皆同一切浪，故曰亦復爾。
　　初發心在初住，既然初住即成正覺，其餘二三四五……住，乃至行位、迴向位
、地位等，一切皆成正覺也。因為用雖不同，體本為一。
　　<經>【故此經歎初發心功德云。彼一念功德深廣無邊際。如來分別說窮劫不可
　　　盡。此即明其一即一切成其一切無盡。】</經>
　　引經云，彼一念功德，歎初發心功德。以與正覺同體故，所以深廣無邊際。如
來分別說，窮劫不可盡。以一即一切，一切復一切，無盡復無盡也。
p-59
　　<經>【又云。何況於無量無數無邊劫具足。修諸度諸地功德行。此即是從二三
　　　至九十皆成無盡。】</經>
　　又云，經又云也。初一念功德即無量無邊，何況於無量無數無邊劫，具足修諸
度（諸波羅蜜），諸地功德行呢？
　　初一念既成無盡功德，其餘二三四……至八九十，皆成無盡功德。
　　<經>【以是故從十信終心。至十住十行及十迴向地等。皆悉明成佛者。良由始
　　　終相即復相入成無盡故。】</經>
　　以是故從十信終心，十信終心即登初住，登初住者，初發菩提心也。乃至十住
，十行，十迴向，十地，等覺。皆明成佛者，良由始終相即復相入成無盡故。始終
相即相入者，全體起用，全用歸體也。
　　<經>【問如前明果德絕於說相。云何十信終心即具佛果德用耶。若十信同果德
　　　者。即果德是可說之相。何不可說耶。】</經>
　　<問>問：</問>如前明果德絕於說相。十玄門開始，「明一乘緣起自體法界義」文中有云
，「今辨此因果二門者，圓果絕於說相」云云。既然果德絕於說相，云何十信終心
即具佛果德用呢？若十信終心同果德者，則果德是可說相，焉謂不可說耶？
p-60
　　<經>【答因位菩薩有果德者。欲彰果德是不可說。是故歎德文云。菩薩在此一
　　　地。普攝一切諸地功德。】</經>
　　<答>答：</答>十信終心，是因位菩薩。因位菩薩有果德者，係由於果德是不可說，乃由
住、行、向、地等，而彰之也。例如水性濕，而濕性不可見不可說，因波浪而彰之
。波浪即是水，水即是波浪。水不可見，因波浪而見，波浪無以立，因水而立。水
無分別，不礙波浪有前後大小起伏。雖然浪有前後大小起伏，不礙水性不動。故果
德雖不可說，不礙以因位菩薩而彰。雖以因位菩薩而彰，不礙果德絕於言說相。
　　是故歎德文云，菩薩在此一地，普攝一切諸地功德。例如水成一切浪，此一重
浪即是水，全體起用，全用歸體，故此一重浪，即攝一切浪。雖攝一切浪，而不礙
浪有前後大小起伏。
　　<經>【問若一地即攝一切諸地功德。一即一切初即攝後者。一門即具何用餘門
　　　也。答若無餘門一門即不成故。】</經>
　　<問>問：</問>若一地即攝一切諸地功德，一即一切，初即攝後。是則一門即已具足，何
p-61
用餘門呢？<答>答：</答>若無餘門，一門即不成也。
　　例如全浪皆是水，有水方成此初浪。若無餘浪，是即無水，若無水者，初浪即
不成也。
　　<經>【如一升即攝一斗。若無一升此斗即不成。】</經>
　　文中舉升斗為喻。一升攝一斗者，無一升則不成斗也。
　　<經>【問若無升即無斗者。今舉一升即得一斗以不。若一升不得一斗。一行不
　　　得具一切行。答十升合成一斗。既無其升時將何作斗。故如無升即無斗
　　　。有升即有斗。今舉升即斗。斗升之外無別升斗。如龜毛兔角不可得。】</經>
　　<問>問：</問>若無升即無斗者，今舉一升，即得一斗否？如果舉一升不得一斗，同理可
知，舉一行亦不得一切行。換句話說，舉一地亦不得一切地功德。
　　<答>答：</答>十升合成一斗，若無其升，將何成斗？故無升即無斗，有升即有斗。升之
與斗，體同用別耳。故舉升即是斗，其體同也。雖是同體，升與斗異，其用別也。
雖然用別，以同體故，所以斗升之外，更無別升斗也，如龜毛兔角般不可得也。
　　<經>【初心即成佛。成外無別修。其相如虛空。是故言初心成佛者。非謂不具
p-62
　　　諸功德。】</經>
　　同理可知，初發心即成正覺者，成佛外更無別修。是則全性起修，全修在性也
。
　　其相如虛空者，虛空無分別，言其體也。虛空無分別，而不礙有十方虛空，言
其用也。雖有十方虛空，而其體依然無分別。故知全體起用，無分別而分別。全用
歸體，分別而無分別。
　　是故言初發心即成正覺者，非謂不具住行向地等，諸功德用也。
　　<經>【如經說。普莊嚴童子一生具見聞佛法。即得三昧即至後際見佛。滅度後
　　　復得三昧。如經一生得見聞。若熏習二生成其解行。三生得入果海。同
　　　一緣起大樹而此三生只在一念。猶如遠行到在初步。然此初步之到非謂
　　　無於後步。明此童子得入果海。非不久植善根。】</經>
　　普莊嚴童子事，見六十華嚴卷四，經文略謂：
　　「……有王名愛見善慧，有子名普莊嚴童子。時彼童子，見佛（一切功德本勝
須彌山雲佛）無量自在功德，善根因緣故，即得十種三昧。名曰諸佛具足功德三昧
，普門方便三昧，淨方便雲三昧，教化眾生三昧，一切音聲充滿三昧，無量功德誠
p-63
向三昧，如實覺諸法三昧，廣地方便海三昧，勝解脫三昧，一切智光三昧，……
　　……爾時普莊嚴童子，聞經名，現三世一切諸佛集會，世界微塵數修多羅以為
眷屬，得一切法具足三昧，一切法來入安住菩提心三昧，法界師子光方便三昧，法
眼清淨三昧……
　　……普莊嚴童子，見一切度離痴清淨眼王如來，即得念佛三昧，普門海藏三昧
，無量智持轉法三昧，甚深法樂三昧。時佛說經，名一切法界自性離垢莊嚴，有世
界微塵等修多羅，以為眷屬，普莊嚴童子，聞是經已，即得一切法普門歡喜三昧，
入一切法方便海三昧。」
　　普莊嚴童子，一生具見佛聞法，即得三昧，即至後際見佛。滅度後復得三昧，
（即見一切度離痴清淨眼王如來，復得念佛三昧等）。如經一生得見聞，若熏二生
成解行，三生得入果海。同一緣起大樹，而此三生，只在一念。
　　按：華嚴宗云有四人一生疾成佛（見華嚴一乘成佛妙義──大正藏四五冊七七
九頁中欄）四人者，一普莊嚴童子，二兜率天子，三善財童子，四法華經龍女。不
過普莊嚴童子，為分段身即成佛，以初發心即成正覺故，故曰一生成佛。（見一乘
p-64
成佛妙義）
　　然若依經文，普莊嚴童子實曾經歷多劫。六十華嚴卷四云「……時彼世界過百
歲已，有佛出世，如是次第，有十須彌山塵數如來，出興于世，其最初佛，名一切
功德本勝須彌山雲……有王名愛見善慧……有子名普莊嚴童子……爾時一切功德本
勝須彌山雲如來，壽五十億歲，彼佛滅度後，有佛出世，號一切度離痴清淨眼王如
來……」。是知普莊嚴童子，曾歷多劫。
　　所以華嚴一乘成佛妙義有云，<問>問：</問>普莊嚴童子逕二佛世界塵數劫修成佛，何故
一生成佛？<答>答：</答>此人分段身即成佛（初發心即成正覺），故一生成佛。（按語終）
　　猶如遠行，到在初步。千里之行，成於初步，若無初步，即不成千里。
　　然此初步之到，非謂無後步千里之行。所以普莊嚴童子得入果海者，在於一生
，初發心即成正覺義。非謂普莊嚴童子，不久植善根。以一即一切，故初發心即成
正覺，是以說普莊嚴童子一生成佛。
　　<經>【問既言久修始得者。云何言一念得耶。答言久修行善根者。即在三乘教
　　　攝。從三乘入一乘。即是一念始終具足。】</經>
p-65
　　<問>問：</問>既言久修始得，何言一念得呢？<答>答：</答>言久修行善根始得者，是三乘教攝。
因為三乘人，不知一即一切，一切即一，不知一念即無量劫，無量劫即一念，故說
久修行善根始得。若從三乘入一乘，如實知一即一切，一切即一，一念即無量劫，
無量劫即一念。則知一念，即始終具足成佛義也。所以非是法有差別，乃三乘見有
差別。
　　<經>【故經云初發心時便成正覺。乃至具足慧身不由他悟。譬眾流入海。纔入
　　　一滴即稱周大海無始無終。若餘江河水之深不及入大海一滴。】</經>
　　故經云，初發心時，便成正覺。因為一法界故，唯有一佛乘故，一即一切故。
乃至具足成就智慧法身佛，依是一法界，依是一乘緣起自體法界，故不由他悟。
　　譬如眾流入海，才入一滴，便稱性周遍大海，與大海水同為一味，無始無終，
無大無小，無此無彼。與其餘江河水比較，江河之水雖深雖廣，不及入大海一滴之
水。因為此一滴水，深廣同於大海故。
　　<經>【故即用三乘中修。三乘多劫不及與一乘中一念。故下明善財從文殊所。
　　　發心求善知識。經歷一百一十城已。而不如一念得見普賢菩薩。故知得
p-66
　　　入此緣起大海。一念豈不成佛耶。】</經>
　　故知用三乘修行，時經多劫，不及一乘中一念圓融。以三乘智慧，不知一即一
切故。
　　故下入法界品，善財童子五十三參。自文殊菩薩始，經歷一百一十城，而不如
一念間得見普賢菩薩。故知得入一乘緣起大海，一念豈不成佛耶？
　　是知一乘緣起一即一切，係華嚴一生成佛義。
　　<經>【至如初坐用心之徒但取靜心即言成佛者。此亦謂。佛成在而不得是圓極
　　　之成。如諸江河亦得是水。未得同於大海之水。】</經>
　　至於有一般人，只觀釋迦牟尼佛於菩提樹下，金剛座上成佛，只觀世尊初坐用
心之徒，即謂但取靜心即言成佛。雖然但取靜心，此亦名成佛。然而不是圓極之成
，圓極之成，乃一念成佛。譬如江河雖亦名水，但不及大海之水。
　　<經>【此中通辨一念成佛義者。若小乘說要三大阿僧祇劫滿百劫。修行相好業
　　　始得成佛。行若滿意欲不成佛亦不得。故無一念成佛義。】</經>
　　此中若與三乘較，通辨一念成佛義者，譬如小乘說，須要三大阿僧祇劫滿，再
經百劫修相好（三十二相八十種好）業，始得成佛。如果行三大阿僧祇劫及百劫滿
p-67
，便截然不同，意欲不成佛，亦不可得也。
　　故無一念成佛義，一念成佛者，一即一切，初發心即成佛，無始終之分別。
　　<經>【若大乘明一念成佛義者凡有二種。一者會緣以入實性無多少。故明一念
　　　成佛義。如大品經一念品義是也。二者行行既滿取最後念。名為成佛。
　　　如人遠行以後步為到。此亦分用緣起。】</經>
　　大乘明一念成佛義者，凡有二種。以上所說，係一乘一念成佛義，一即一切，
一切即一，無有分別。至於大乘明一念成佛義者，凡有二種。一者會入緣起無性，
無性為諸法實性，無性則不可得，故無分多少而為一念也。例如大品經一念品義是
也。一念品在明一切法無性空，一切法無所得，成其一念。然一念品，只明空義，
不明緣起德用。只明無量即空，不明空即無量，故不明緣起德用，是以不同一乘。
　　二乘一切行行既滿，取最後念名為一念成佛。如人遠行，以最後步為到。此亦
分別緣起之用，不同一乘一念成佛義。
　　<經>【而明三僧祇劫修道。地前是一僧祇。初地至七地是二僧祇。八地至十地
p-68
　　　是三僧祇。】</經>
　　而明三大阿僧祇劫修道。地前是一阿僧祇，即初住至十迴向為一阿僧祇；初地
至七地是二阿僧祇；八地至十地是三阿僧祇。
　　<經>【然亦不定由有一念成佛。故明知不定。若一乘明一念成佛。】</經>
　　雖云三僧祇成佛，然亦不定，因為由有一念成佛。故很明白地知道不定，如果
以一乘說明，便是一念成佛。
　　<經>【如大乘取最後一念成佛。即入一乘。以後望初初念即是成。何故以因果
　　　相即同時應。】</經>
　　例如大乘取最後一念成佛，即入一乘。何以故？因為若以一乘論，最後一念與
最初一念，相即相入同時具足故。既然相即相入，所以後念望初念，即是初念成佛
也。何以故？初念為因，後念為果，因果相即相入同時具足相應也。
　　<經>【故欲論其成者。成復成成復成。眾生欲在後成佛者。在後復在後在後復
　　　在後。】</經>
　　故若以大乘取後念論成佛者，即是成後復成，成後復成。何以故？以眾生欲取
後念成佛者，不知後復有後，後復有後。因為過去復有過去，過去復有過去，這樣
p-69
便落無盡過了。
　　<經>【故不思議品云。諸佛如來非不先覺。為眾生故於念念中新新斷結。亦不
　　　住學地而成正覺。】</經>
　　故不思議品云，諸佛如來非不先覺一念成佛，然為度眾生故，於念念中，示現
新新斷結。例如諸佛如來，雖先覺一成一切成，唯有一佛乘，無二亦無三，然為度
眾生故，示現三僧祇成佛。亦不住有學地而成正覺，初發心為有學地也。諸佛如來
，雖知初發心即成正覺，然不住初發心位，猶久修善根也。
　　<經>【故今舉一念成者。即與佛同時位未見究竟。故復有淺深之殊。】</經>
　　故今舉一念成佛者，即與佛同時，以因果相即相入故。不過行位未見究竟耳，
故有深淺之差別。例如大海之浪，非不同為一水，但不礙有遠近大小之殊。
　　<經>【如人始出門及與久遊他土。雖同在空中而遠近有別。】</經>
　　例如有人方始出門，與久遊他土之人，雖同在一虛空中，而有遠近之差別。虛
空雖然為一，然有十方之殊，雖有十方之殊，而虛空為一，即此理也。
　　<經>【是故信住等位各各言成佛者。而復辨其淺深。此須善思之。】</經>
　　是故信住行向地等覺等位，各各皆言成佛，雖然成佛是一，而復辨其行位之淺
深。此種道理，須善思之。
　p-70
</檔>
