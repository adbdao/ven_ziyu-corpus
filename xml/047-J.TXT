<檔>
<篇>華嚴一乘十玄門探玄</篇>
<節>華嚴一乘十玄門探玄</節>
　　　　<節>唯心迴轉善成門</節>
　　<經>【第九唯心迴轉善成門者。此約心說。】</經>
　　第九唯心迴轉善成門，此約唯心說。
　　一乘者，即一心也。一心生萬法，萬法歸一心，心外無法，法外無心，說心一
切心，說法一切法，故曰一乘，亦曰一真法界。
　　<經>【所言唯心迴轉者。前諸義教門等。是如來藏性清淨真心之所建立。若
　　　善若惡隨心所轉故云迴轉善成。心外無別境故言唯心。】</經>
　　所言唯心迴轉者，前義教理事等諸門，並是如來藏性清淨真心之所建立。
　　如來藏性清淨真心，亦名自性清淨心。此心自性清淨，清淨隨緣成萬法，萬法
緣成，故仍歸一道清淨。萬法即一道清淨，一道清淨能成萬法。萬法有來有去，清
淨無來無去，故如來藏性清淨真心建立萬法，則無來無去而來而去。萬法歸如來藏
性清淨真心，則來而無來，去而無去。如是方成一乘教義。
　　所以若善若惡，隨一心而迴轉，故云迴轉善成。以唯一心建立，心外更無別法
p-71
，故言唯心。所謂心外無別境者，境即法也。
　　<經>【若順轉即名涅槃。故經云心造諸如來。若逆轉即是生死。故云三界虛妄
　　　唯一心作。】</經>
　　若順心性而轉，便名涅槃，故經有云，心造諸如來。若違逆心性而轉，便是生
死。故經有云，三界如空華，是虛妄的，一心虛妄造業，乃虛妄受三界果報。
　　<經>【生死涅槃皆不出心。是故不得定說性是淨及與不淨。】</經>
　　所以生死涅槃，無有定性，皆不出心之所轉。是故不得定說性是淨──涅槃，
亦不得說性是不淨──生死。
　　<經>【故涅槃云。佛性非淨亦非不淨。淨與不淨皆唯心。故離心更無別法。】</經>
　　自性清淨心，即是佛性。故涅槃經云，佛性非淨，亦非不淨，淨與不淨，皆唯
心轉。順轉則淨，逆轉則不淨。故離心更無別法。
　　<經>【故楞伽經云。心外無境界無塵虛妄見。】</經>
　　故楞伽經云，心外無境界，無塵虛妄見。
　　塵者六塵也，一切法幻現本空，故曰無塵。六根取六塵者，皆眾生虛妄見也。
p-72
　　<經>【問若心外更無別境。有無皆由心成者。如人先見障外有物。別有人去物
　　　時心由謂有。爾時物實無何名由心成耶。】</經>
　　<問>問：</問>若心外更無別境，境之有無，皆由心成者，假如有人，先見障外有物。例
如先見屋外有物。而別人去其物時，屋內人心由（猶字之誤）謂有。但爾時物實已
無，以此例可知，何名由心成耶？
　　<經>【答若隨虛妄心中轉者。此障外物亦隨心之有無。此亦心隨去物不去物而
　　　轉。】</經>
　　<答>答：</答>此正隨虛妄心而轉也，例如障外物之有無，皆隨心之有無而有無。物本隨
緣假現，性本空寂，眾生虛妄心取相執著，心謂其有則見有，心謂其無則見無。心
謂去物則見無，心謂不去物則見有。有與無非法也，以法性空故，皆眾生見也。若
去其見，則不見有亦不見無。故知此去不去物，亦隨心而轉也。
　　<經>【若論如來藏性真實淨心說者。此物不動本處。體應十方。性恒常轉縱移
　　　到他方。而常不動本處。此即緣起自在力。然非是變化幻術所為。】</經>
　　若論如來藏性真實淨心說者，自性清淨，無性隨緣，則空即有，雖有而不礙空
p-73
，以全空成有故。隨緣無性，則有即空，雖空而不礙有，以全有成空故。此物有即
空，故不動本處。此物空即有，故體應十方。此物性空隨緣，故雖性恒常，而能轉
移十方。縱隨緣轉移他方，而性恒常不動本處。
　　此無性隨緣，隨緣無性，即緣起自在力，法爾如是，非是變化幻術所為。
　　<經>【是故雖復七處九會。而不離寂滅道場。維摩云。文殊師利不來相而來。
　　　不見相而見。此之謂也。】</經>
　　佛說八十華嚴，七處九會所說，六十華嚴，七處八會所說。
　　寂滅道場，化身佛入有餘涅槃處。例如釋迦牟尼佛，尼連河旁菩提樹下金剛座
上，便是其寂滅道場。七處九會不離寂滅道場者，示現七處九會弘揚華嚴，而不離
當下也。
　　維摩詰經云，文殊師利，不來相而來，不見相而見。即不離寂滅道場，而來而
見也。
p-74
</檔>
