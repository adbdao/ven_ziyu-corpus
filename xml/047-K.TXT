<檔>
<篇>華嚴一乘十玄門探玄</篇>
<節>華嚴一乘十玄門探玄</節>
　　　　<節>託事顯法生解門</節>
　　<經>【第十託事顯法生解門者。此約智說。】</經>
　　第十託事顯法生解門，此約智說，智能分別事相而顯其理。理不自顯，借事而
顯，猶水不自顯，借波而顯。理以事顯，事以理成，智者察事，便知其理，故此門
係約智說。
　　<經>【言託事者如經舉金色世界之事。即顯始起於實際之法。一切幢一切蓋等
　　　事是行體也。】</經>
　　言託事者，即託事顯理也。如經舉金色世界之事，金色世界，乃文殊菩薩淨土
之名。舉其事即顯始起於實際之法。實際亦曰真際，即真如也。一切事相，皆真如
理體之所顯現。
　　一切幢一切蓋等事，是行體也。體者，事相之所依，體不變而現一切幢一切蓋
等事相。體一而事相無量，無量事相總歸一體。此即一即一切，一切即一，託一切
事顯一法體，令眾生生解也。
p-75
　　<經>【又如法界品云。開樓觀門相見彌勒菩薩所行因事至菩提道場。以樓觀則
　　　菩提相。所以言顯法主解也。】</經>
　　六十華嚴入法界品三十四之十五，善財童子於海澗國，大莊嚴藏園林，嚴淨藏
大樓觀中，見彌勒菩薩。菩薩彈右指開樓觀門，善財童子即入，觀察樓觀，廣大無
量，猶如虛空……
　　所見種種，皆彌勒菩薩，因地所行至菩提道場功德事。以樓觀即菩提所現之相
，所以言顯法主（生字之誤）解也。
　　<經>【若大乘宗中所明亦託事以顯法。即以異事顯於異理法。】</經>
　　大乘宗中，所明亦託事顯法。然不達一即一切，一切即一，而是以異事顯異理
。例如大乘宗中，於三乘事，顯三乘理。不知一即一切，一切即一。
　　<經>【此中以事即法故隨舉一事攝法。無盡故前舉旛幢等。皆言一切。所以不
　　　同大乘說也。此中明因果者如一乘說也。】</經>
　　此中一乘緣起，全事即理，全理即事，故隨舉一事，即攝法重重無盡。例如全
水是浪，全浪是水，初重浪係由水顯，重重浪皆由水顯。故一重浪攝一切浪，重重
浪皆攝一切浪，如是攝入無盡。
p-76
　　故前文舉旛幢（蓋）等，皆是言一切也。所以一乘不同大乘。
　　此十玄門明因果者，是一乘說。一乘說因果者，說因一切因，說果一切果。例
如全水即浪，全浪即水，水為因浪為果，說水一切水，說浪一切浪。此即一乘因果
也。
p-77
</檔>
