<檔>
<篇>華嚴一乘十玄門探玄</篇>
<節>華嚴一乘十玄門探玄</節>
 <節>　　前言</節>
 　　華嚴一乘十玄門，係初祖杜順和尚所說，二祖智儼所撰，是知非杜順親筆。不
 過智儼承杜順宗旨，當係一脈相承也。
 　　十玄門係華嚴宗教義之根本，華嚴宗教理深玄，皆依十玄門而開發之。二祖智
 儼，三祖法藏，四祖澄觀，皆依十玄門開展其華嚴思想。若通十玄門義旨，則可入
 華嚴玄海，故此十門名一乘十玄門，取義由此十門，可通達華嚴玄海也。
 　　十玄門係顯法界緣起，通緣起玄旨，故又名十玄緣起，亦名法界緣起。而法界
 無界，即實相無相，緣起無量，即實相無不相。故法界緣起者，因亦實相，果亦實
 相，唯實相一乘，故又名一乘緣起。
 　　華嚴經云，一切唯心造，故十玄緣起，即是性起。猶大海起浪，一水起萬重浪
 p-1
 ，萬重浪皆是一水。又如一室千燈，光光相融，一即一切，一切即一。故十玄緣起
 ，即性起也。
 杜順和尚：
 　　和尚號法順，俗姓杜，故名杜順。十八出家，凡世間聾遇之者，必能聞能語
 。至於驅園圃蟲，誡惡性馬，德及異類，所不可測。療唐太宗疾，上因賜號帝心尊
 者。師遊歷郡國，皆勸人念阿彌陀佛。
 　　正觀十四年十一月十五日，坐化於南郊義善寺，雙烏入房，異香留室。肉身入
 塔，位於樊川北原。
 　　曾說華嚴一乘十玄門，未筆於書，乃弟子智儼所撰。教理深玄，惜後人欠於發
 揮，致教觀微瑕，稍遜天台也。
 　　有弟子謁五台，知是文殊化身。大正藏第四十五冊，記載有文，謹錄於后：
 終南山杜順禪師緣起
 　　其禪師有一弟子。奉事以經三十餘年。其弟子常思。向五臺禮拜文殊菩薩他日
 忽然諮量和上。弟子意欲向五臺禮拜。願和上慈悲放某甲去。和上再三苦留不得。
 p-2
 其禪師遂放去。汝去早來。吾待汝。遂拜辭和上。經旬月方到五臺。志誠頂禮。忽
 遇一老人云。汝彼從何處來。弟子答言。從終南山來。汝有何意來。故來禮拜文殊
 菩薩。老人云。文殊菩薩不在此間。弟子問老人曰。在何處。老人報云。在終南山
 。杜順禪師是。其弟子驚怪報老人曰。是弟子和上奉事經三十年。老人曰。汝雖奉
 事。由來不識。汝火急即迴夜頭到即見。若隔宿即不見也。汝便行即得。其人極怪
 。來經一月方到。今日迴。若為投宿可到。信此老人語。即迴須臾到西京。其日
 薄晚甚怪。便且過諸善知識家。皆是不錯逡巡。間鼓聲動。即擬趁南門出。早被閉
 了。甚悵望不得出城。遂善知識家。寄宿之上鼓動。即出城急行到山。其和上昨
 夜早已滅度訖。其人甚怨恨。不得見和上別。極悲哽果。如五臺老人言。方知是文
 殊菩薩。其禪師述華嚴法界觀十玄止觀義海等章。見行於世。此乃是文殊菩薩化身
 耳。
 至相尊者：
 　　華嚴二祖智儼，居至相寺，故號至相尊者。俗姓趙，生於開皇二十年。侍杜順
 和尚，盡得華嚴玄旨。發揮六相之義，大振華嚴宗風。卒年七十二。
 p-3
</檔>
