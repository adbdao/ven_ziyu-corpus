<檔>
<篇>阿彌陀經鈔</篇>
<節>佛說阿彌陀經鈔</節>
　　　　<節>釋經題</節>
　　<經>【佛說阿彌陀經】</經>
　　此是以人立題，第一個佛字，是能說之人，阿彌陀即所說之人。能說之人，為
本師釋迦牟尼佛，過盡德圓，菩提樹下證無上覺，十號具足名曰佛。本師釋迦牟尼
佛，說此阿彌陀經，故曰佛說。
　　阿彌陀是所說之佛。是西方教主，以四十八願，慈悲接引十方眾生。經中自釋
云，阿彌陀者，譯無量光無量壽，此佛光明無量，壽命無量，功德無量，智慧無量
。此經即介紹彼佛依正二報，及慈悲方便。
　　經，梵語修多羅，有貫穿義，具云契經。
　　<經>【姚秦龜茲三藏鳩摩羅什譯】</經>
　　流通本為「姚秦三藏法師」，無龜茲二字。
　　姚秦史稱後秦，為姚姓所建，於姚秦弘始三年，姚興迎羅什入關，姚興待以國
師之禮。
　　龜茲國名，舊址在今新疆庫車及沙雅二縣之間。羅什本天竺人，父鳩摩炎，始
遷龜茲。
　　三藏者經律論，通達三藏者，曰三藏法師。故流通本云，姚秦三藏法師鳩摩羅
什。
　　鳩摩羅什，此云童壽，天竺人。家世為國相，祖父達多，父鳩摩炎。鳩摩炎將
嗣相位時，東越蔥嶺，避至龜茲國。
　　龜茲國王有妹，聰敏過人，妻鳩摩炎。既懷羅什，母自覺神悟超解，倍於常日
。聞雀梨大寺名德既多，又有得道之僧，即與王族貴女德行諸尼，彌日設供請齋聽
法，什母忽自通天竺語。
　　什母出家，羅什年七歲，亦俱出家。羅什出家後，日誦千偈，每偈三十二字，
凡三萬二千言。且通達深義，無幽不解。
　　羅什先從小乘師槃頭達多，學中、長二阿含，達多每稱羅什神俊。王遂命與外
道攻難，外道師為之折伏。
　　其母將羅什至月氏國，有一羅漢謂其母曰：「應善守護此沙彌，彼至三十五歲
，若不破戒者，當大興佛法度無數人，若戒不全，無能為也。」後果如所言，被呂
光奪其戒體。
　　時有沙門須耶利蘇摩，專以大乘為化，羅什始聞空無相理，乃專務方等，且自
歎曰，我昔學小乘，如人不識金，以石為妙。於是誦中論百論十二門論等，廣求
義要。
　　年至二十，受戒於王宮。
　　其母謂什曰：「方等深經，應大闡震旦（中國），傳之東土，唯但於汝自身無
利。」什曰：「菩薩之道，利彼忘軀，若使大化流傳，身當爐鑊，苦而無恨。」什
母乃獨去天竺，進登三果。
　　羅什化其本師槃頭達多，與之往復辯析，經一月餘，槃頭達多方乃信服。於是
禮羅什為師，言和尚是我大乘師，我是和尚小乘師。
　　秦主苻堅，派驍騎將軍呂光，至龜茲求鳩摩羅什。呂光大敗龜茲，既獲羅什，
輕其年少，強以龜茲王女妻之，於是羅什被逼破戒。
　　前秦既亡，姚秦代興，呂光竊號關外，即後涼是也。呂光卒，子始繼位，旋被
光庶子篡所殺。篡自立為王，後被呂超所殺，超立呂隆繼位。
　　後秦姚興，西伐呂隆，滅後涼。於弘始三年十二月二十日，迎羅什至長安，待
以國師之禮。
　　羅什居西明閣及逍遙園，譯出經論凡三百餘卷。此佛說阿彌陀經，即其所譯。
并於眾前發誠誓言，若我所譯無謬者，寂後焚身時，舌不焦爛。
　　於姚秦弘始十一年八月二十日，羅什卒於長安。於逍遙園舉行荼毘，舌果不灰
。
　　羅什卒年，諸記不同，有云弘始七年，有云弘始八年，有云弘始十一年，今則
無從考也。
</檔>
